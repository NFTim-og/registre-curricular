COMPETÈNCIES TRANSVERSALS

Competència Ciutadana (CC)

CC1. Identificar els fets històrics i socials més rellevants relatius a la seva pròpia identitat i cultura, reflexionar sobre les normes de convivència i aplicar-les de manera constructiva, dialogant i inclusiva en qualsevol context.

1.1. Registrar canvis importants que s’han produït en l’àmbit personal, familiar, a l’escola o al barri que han influït en la construcció de la pròpia identitat.
			
1.2. Identificar la diversitat cultural present a l’aula i al centre educatiu, reconeixent i respectant les diferents expressions culturals.

1.3. Identificar les necessitats, desitjos, sentiments i valors propis i de les altres persones, així com algunes de les habilitats socials necessàries per a la convivència a l’aula.

CC2. Participar en activitats comunitàries, en la presa de decisions i la resolució dels conflictes de forma dialogada i respectuosa amb els procediments democràtics en el marc de la Unió Europea, de l’ordenament jurídic de l’Estat espanyol i Catalunya, dels drets humans i de l’infant, i del valor de la diversitat i l’assoliment de la igualtat de gènere, la cohesió social i els objectius de desenvolupament sostenible.

2.1. Participar en la presa de decisions col·lectives, tenint en compte les aportacions d’altres membres del grup.

2.2. Participar en la comunitat escolar (grup classe, cicle…) i en l’entorn social, de manera assertiva i constructiva, utilitzant un llenguatge inclusiu i no violent.

CC3. Reflexionar i dialogar sobre valors i problemes ètics d’actualitat, comprenent la necessitat de respectar diferents cultures i creences, cuidar l’entorn, rebutjar prejudicis i estereotips, i oposar-se a qualsevol forma de discriminació i violència —incloent-hi la violència masclista, LGTBI-fòbica, racista o capacitista— o fonamentalisme ideològic.
			
3.1. Identificar situacions o comportaments d’equitat, d’igualtat de gènere i de conductes no sexistes reconeixent referents diversos, en l’entorn pròxim.
		
3.2. Respectar i tenir cura de les persones de l’entorn proper, valorant-ne la diversitat i riquesa, i demostrant empatia i consideració cap a les diferents capacitats, experiències i perspectives.		

CC4. Identificar les relacions sistèmiques entre les accions humanes i l’entorn i iniciar-se en l’adopció d’hàbits de vida sostenibles, per contribuir a la conservació de la biodiversitat des d’una perspectiva tant local com global.

4.1. Analitzar la intervenció humana en els elements de l’entorn proper, identificant connexions directes entre els diferents elements del medi natural, social i cultural.
	
4.2. Mostrar comportaments i actituds de vida sostenible, conseqüents amb el respecte, la cura i la protecció de les persones i el patrimoni natural i cultural, i reconeixent aquest patrimoni com un bé comú.		

Competència Emprenedora (CE)

CE1. Reconèixer necessitats i reptes a afrontar i elaborar idees originals utilitzant destreses creatives i prenent consciència de les conseqüències i efectes que les idees puguin provocar en l’entorn per proposar solucions valuoses que responguin a les necessitats detectades.
			
1.1. Identificar necessitats o reptes concrets de l’entorn proper amb l’acompanyament de l’adult i experts.

1.2. Participar en la creació d’idees que aportin solucions al repte.

1.3. Escollir una idea que doni resposta al repte, tenint-ne en compte els punts forts i els punts febles.

CE2. Identificar fortaleses i debilitats pròpies mitjançant estratègies d’autoconeixement i iniciar-se en el coneixement d’elements econòmics i financers bàsics aplicant-los a situacions i problemes de la vida quotidiana per detectar aquells recursos que puguin posar idees originals i valuoses en acció.

2.1. Afrontar experiències i reptes de la vida quotidiana, reconeixent, amb ajuda, les pròpies fortaleses i debilitats.

2.2. Observar, amb l’ajuda de l’adult, solucions a reptes similars en l’entorn proper, que puguin ajudar a desenvolupar la idea pròpia.

2.3. Detallar la idea cooperativament, de forma verbal o visual, tenint present els materials i les persones necessàries per portar-la a terme, i prenent consciència de la despesa que suposa.

CE3. Crear idees i solucions originals, planificar tasques i cooperar amb altres i en equip, valorant el procés realitzat i el resultat obtingut, per dur a terme una iniciativa emprenedora, considerant l’experiència com una oportunitat per aprendre.

3.1. Organitzar, amb l’ajuda de l’adult, els passos que s’han de seguir per tal desenvolupar la idea triada.

3.2. Participar activament en l’execució del projecte emprenedor seguint la planificació.

3.3. Explicar els passos que s’han seguit a l’hora de tirar endavant el projecte per tal d’avaluar com ha anat.

Competència digital (CD)

CD1. Fer cerques guiades a Internet i usar estratègies senzilles per al tractament digital de la informació (paraules clau, selecció d’informació rellevant, organització de dades, etc.) amb una actitud crítica sobre els continguts que s’obtenen.

1.1. Trobar, de manera guiada, dades, informació i continguts a través d’una cerca en entorns digitals, que doni resposta a la necessitat inicial.

CD2. Crear, integrar i reelaborar continguts digitals en diferents formats (text, taula, imatge, àudio, vídeo, programa informàtic, etc.) mitjançant l’ús de diferents eines digitals per expressar idees, sentiments i coneixements, respectant la propietat intel·lectual i els drets d’autor dels continguts que es reutilitzen.

2.1. Crear i editar documents i presentacions pròpies utilitzant les eines de format (processador de textos i aplicacions) en activitats dirigides pel o per la docent.
			
2.2. Crear vídeos, imatges i àudios (sense edició) i programes informàtics senzills, en activitats basades en un context real i proper dirigides pel o per la docent.

CD3. Participar en activitats o projectes escolars mitjançant l’ús d’eines o plataformes virtuals que permetin construir nou coneixement, comunicar-se, treballar col·laborativament, compartir dades i continguts en entorns digitals restringits i supervisats de manera segura i amb una actitud oberta i responsable davant el seu ús.

3.1. Reconèixer diferents maneres de comunicació digital en situacions quotidianes.

3.2. Reconèixer diferents maneres de col·laboració digital en situacions quotidianes.

CD4. Conèixer els riscos i adoptar, amb l’orientació del o de la docent, mesures preventives en l’ús de les tecnologies digitals per protegir els dispositius, les dades personals, la salut i el medi ambient, i iniciar-se en l’adopció d’hàbits d’ús crític, segur, saludable i sostenible d’aquestes tecnologies.

4.1. Adoptar mesures de seguretat dels comptes i dels dispositius en entorns personals i educatius generant contrasenyes simples i tancant les sessions.

4.4. Prendre consciència de la necessitat de mantenir una postura saludable en l’ús de la tecnología.

4.6. Aplicar, de manera guiada, accions concretes dins de l’aula per preservar la sostenibilitat dels recursos digitals (apagar l’ordinador i les pantalles quan no s’utilitzen, regular la lluminositat de la pantalla, etc.).

CD5. Iniciar-se en el desenvolupament de solucions digitals senzilles i sostenibles (reutilització de materials tecnològics, programació informàtica per blocs, robòtica educativa, etc.) per resoldre problemes concrets o reptes proposats de manera creativa i sol·licitar ajuda en cas necessari.

5.1. Programar, amb l’orientació del o de la docent, seqüències simples amb dispositius digitals (robots i ordinadors) i sense, per resoldre un repte concret.

Competència personal, social i d'aprendre a aprendre (CPSAA)

CPSAA 1. Conèixer les pròpies emocions, idees i comportaments personals i emprar estratègies per gestionarlos en situacions de tensió o conflicte, adaptant-se als canvis i harmonitzant-los per assolir els seus objectius.

1.1. Identificar i expressar les emocions, les idees i els sentiments en els diversos contextos. educatius.

1.2. Emprar, amb ajuda, algunes estratègies per a la gestió de les emocions, les idees i els comportaments en el dia a dia de l’escola.

CPSAA 2. Conèixer els riscos més rellevants per a la salut i començar a adoptar hàbits saludables per al seu benestar físic i mental.

2.1. Anomenar els hàbits de vida saludable bàsics i la seva vinculació i importància amb el benestar físic i emocional.

2.2. Adoptar, amb suport del o de la docent, comportaments i hàbits de vida saludable en diverses situacions del context educatiu, valorant la importància del benestar físic i emocional.

CPSAA 3. Reconèixer i respectar les emocions i experiències dels altres, participar activament en el treball en grup, assumir les responsabilitats individuals assignades i utilitzar estratègies cooperatives dirigides a la consecució d’objectius compartits.

3.1. Identificar i respectar les emocions i les experiències dels altres iniciant-se en l’ús d’estratègies d’escolta activa.			
3.2. Participar en el treball en equip, escoltant i respectant les aportacions de les altres persones.

CPSAA 4. Reconèixer el valor de l’esforç i la dedicació personal per a la millora de l’aprenentatge i adoptar posicions crítiques quan es produeixen processos de reflexió guiats.

4.1. Reconèixer, de manera guiada, les pròpies fortaleses i els aspectes que estan en procés de millora, fent ús de la retroacció rebuda sobre el fer, no sobre el ser.

4.2. Iniciar-se en la resolució dels reptes d’aprenentatge en situacions d’aula amb esforç, demanant suport després d’haver-ho intentat de forma autònoma.

4.3. Numerar de forma guiada les diverses posicions que es poden adoptar respecte a una mateixa situació sobre la qual es vulgui reflexionar, mostrant respecte i interès.

4.4. Diferenciar, amb modelatge, si una informació rebuda és certa o no, tant en els aprenentatges escolars com en les relacions personals en el context educatiu.

CPSAA 5. Planificar objectius a curt termini, utilitzar estratègies d’aprenentatge autoregulat i participar en processos d’autoavaluació i coavaluació, reconeixent les limitacions i sabent buscar ajuda en el procés de construcció de coneixement.

5.1. Mostrar, amb acompanyament del o de la docent, que ha entès els objectius d’aprenentatge, a través de diferents llenguatges (verbal, gràfic, corporal, etc.) iniciant-se en els processos de metacognició.

5.3. Fer servir, amb modelatge de l’adult, algunes estratègies d’aprenentatge que millorin la comprensió i els aprenentatges a fer en contextos educatius.

5.4. Aplicar, amb modelatge, instruments i estratègies d’autoavaluació i coavaluació, en processos d’autoregulació de l’aprenentatge.

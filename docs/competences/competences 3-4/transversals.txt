COMPETÈNCIES TRANSVERSALS 

Competència ciutadana (CC)

CC1. Identificar els fets històrics i socials més rellevants relatius a la seva pròpia identitat i cultura, reflexionar sobre les normes de convivència i aplicar-les de manera constructiva, dialogant i inclusiva en qualsevol context.

1.1. Descriure les principals transformacions històriques en diferents èpoques i societats, relacionant-les amb els canvis i continuïtats en l’entorn, i comprenent les connexions entre passat, present i futur i la seva influència en la construcció de la pròpia identitat.

1.2. Contrastar les característiques de la pròpia societat, configurada per persones de diversos orígens, llengües, costums, amb altres societats, mostrant una actitud respectuosa i inclusiva.

1.3. Aplicar algunes habilitats socials que contribueixen a la convivència a l’aula i al centre, a partir de l’autoestima, el respecte i la confiança en un mateix i en les altres persones. 	

CC2. Participar en activitats comunitàries, en la presa de decisions i la resolució dels conflictes de forma dialogada i respectuosa amb els procediments democràtics en el marc de la Unió Europea, de l’ordenament jurídic de l’Estat espanyol i Catalunya, dels drets humans i de l’infant, i del valor de la diversitat i l’assoliment de la igualtat de gènere, la cohesió social i els objectius de desenvolupament sostenible.

2.1. Descriure els mecanismes de funcionament de la participació ciutadana i democràtica, descobrint diferents institucions municipals i el paper que tenen en la presa de decisions per a la comunitat.

2.2. Participar en la comunitat escolar i la vida social realitzant activitats, assumint responsabilitats i establint acords de forma dialogada i democràtica, emprant un llenguatge inclusiu i no violent. 

CC3. Reflexionar i dialogar sobre valors i problemes ètics d’actualitat, comprenent la necessitat de respectar diferents cultures i creences, cuidar l’entorn, rebutjar prejudicis i estereotips, i oposar-se a qualsevol forma de discriminació i violència —incloent-hi la violència masclista, LGTBI-fòbica, racista o capacitista— o fonamentalisme ideològic.

3.1. Dur a terme accions que contribueixen al benestar individual i col·lectiu de la societat, fomenten l’equitat, la igualtat de gènere i les conductes no sexistes, reconeixent models positius en la societat i al llarg de la història.

3.3. Analitzar la importància demogràfica, cultural i econòmica de les migracions en l’actualitat, valorant la diversitat i manifestant empatia i respecte per les cultures, per contribuir al benestar individual i col·lectiu de la societat. 		

CC4. Identificar les relacions sistèmiques entre les accions humanes i l’entorn i iniciar-se en l’adopció d’hàbits de vida sostenibles, per contribuir a la conservació de la biodiversitat des d’una perspectiva tant local com global.

4.1. Fer prediccions dels possibles efectes que té la intervenció humana sobre els elements del medi natural social i cultural, proposant possibles solucions.

4.2. Desenvolupar accions de sostenibilitat conseqüents amb el respecte, la cura i la protecció de les persones i el patrimoni natural i cultural.

Competència Emprenedora (CE)

CE1. Reconèixer necessitats i reptes a afrontar i elaborar idees originals utilitzant destreses creatives i prenent consciència de les conseqüències i efectes que les idees puguin provocar en l’entorn per proposar solucions valuoses que responguin a les necessitats detectades.

1.1. Detectar de manera compartida i raonada necessitats o reptes de l’entorn proper.

1.2. Plantejar idees creatives que aportin solucions al repte i saberles raonar.

1.3. Escollir una idea que doni resposta al repte, tenint-ne en compte els punts forts i els punts febles, dialogant i reflexionant sobre les seves possibles conseqüències en l’entorn.

CE2. Identificar fortaleses i debilitats pròpies mitjançant estratègies d’autoconeixement i iniciar-se en el coneixement d’elements econòmics i financers bàsics aplicant-los a situacions i problemes de la vida quotidiana per detectar aquells recursos que puguin posar idees originals i valuoses en acció.
	
2.1. Reconèixer les pròpies fortaleses i debilitats a partir de reptes personals i socials.

2.2. Detectar múltiples solucions a reptes similars en l’entorn proper, que puguin ajudar a desenvolupar la idea pròpia.

2.3. Detallar la idea cooperativament, fent un càlcul aproximat de la despesa que suposa, els materials necessaris i les persones que hi han de col·laborar per portar-la a terme.

CE3. Crear idees i solucions originals, planificar tasques i cooperar amb altres i en equip, valorant el procés realitzat i el resultat obtingut, per dur a terme una iniciativa emprenedora, considerant l’experiència com una oportunitat per aprendre.		

3.1. Consensuar els passos que s’han de seguir per desenvolupar la idea triada i com i quan es portaran a terme.

3.2. Participar activament en l’execució del projecte emprenedor prenent decisions de manera cooperativa sobre com desenvolupar-lo.

3.3. Exposar el projecte emprenedor i el resultat obtingut, per tal d’avaluar i autoavaluar el treball realitzat.

Competència Digital (CD)

CD1. Fer cerques guiades a Internet i usar estratègies senzilles per al tractament digital de la informació (paraules clau, selecció d’informació rellevant, organització de dades, etc.) amb una actitud crítica sobre els continguts que s’obtenen.

1.1. Utilitzar, de manera guiada, cercadors genèrics fent ús d’opcions i d’estratègies senzilles a Internet en relació amb el repte plantejat.

1.2. Identificar, de manera guiada, criteris de validesa (font digital, autoria, data d’actualització, etc.) per verificar la informació obtinguda a les cerques a Internet.

1.3. Utilitzar, de manera guiada, recursos digitals organitzant i emmagatzemant la informació obtinguda a les cerques a Internet amb una actitud crítica sobre els continguts que s’obtenen.

CD2. Crear, integrar i reelaborar continguts digitals en diferents formats (text, taula, imatge, àudio, vídeo, programa informàtic, etc.) mitjançant l’ús de diferents eines digitals per expressar idees, sentiments i coneixements, respectant la propietat intel·lectual i els drets d’autor dels continguts que es reutilitzen.

2.1. Crear i editar documents i presentacions pròpies utilitzant les eines de format (processador de textos i aplicacions) i incorporant taules en activitats basades en un context real i proper.

2.2. Crear i editar, amb la guia del o de la docent, vídeos, imatges, àudios i programes informàtics senzills en un context real i proper.

2.3. Indicar la font dels textos i les imatges utilitzades en les produccions digitals.

CD3. Participar en activitats o projectes escolars mitjançant l’ús d’eines o plataformes virtuals que permetin construir nou coneixement, comunicar-se, treballar col·laborativament, compartir dades i continguts en entorns digitals restringits i supervisats de manera segura i amb una actitud oberta i responsable davant el seu ús.
	
3.1. Comunicar-se a través del correu electrònic amb els companys i companyes de classe i amb els i les docents utilitzant-ne les funcions bàsiques (destinatari, assumpte, cos, signatura i fitxers adjunts).

3.2. Utilitzar les funcions de col·laboració de les aplicacions que s’usen en les produccions digitals.

3.3. Fer servir les funcions bàsiques dels entorns virtuals d’aprenentatge (accedir-hi, lliurar tasques, rebre retroacció, etc.).

CD4. Conèixer els riscos i adoptar, amb l’orientació del o de la docent, mesures preventives en l’ús de les tecnologies digitals per protegir els dispositius, les dades personals, la salut i el medi ambient, i iniciar-se en l’adopció d’hàbits d’ús crític, segur, saludable i sostenible d’aquestes tecnologies.

4.1. Adoptar mesures de seguretat dels comptes i dels dispositius en entorns personals i educatius, a partir d’accions senzilles (generant contrasenyes segures i privades, tancant les sessions, etc.).

4.4. Evitar els riscos físics, de manera guiada, mantenint una postura saludable a partir de criteris ergonòmics en l’ús de tecnologies.

4.5. Identificar, de manera guiada, els riscos emocionals en l’ús de tecnologies.

4.6. Utilitzar, de manera guiada, els recursos del centre i els recursos personals amb eficiència i sostenibilitat (impressions, optimització de l’espai virtual, malbaratament energètic, etc.			
CD5. Iniciar-se en el desenvolupament de solucions digitals senzilles i sostenibles (reutilització de materials tecnològics, programació informàtica per blocs, robòtica educativa, etc.) per resoldre problemes concrets o reptes proposats de manera creativa i sol·licitar ajuda en cas necessari.

5.1. Programar, amb l’orientació del o de la docent, seqüències simples amb programació per blocs amb dispositius digitals (robots, plaques programables i ordinadors) per resoldre un repte concret.

5.2. Identificar els elements que formen els robots i les plaques programables (peces estructurals, sensors i actuadors).

5.3. Reutilitzar materials en el desenvolupament de les solucions a reptes proposats, valorant el seu impacte en la sostenibilitat. 			

Competència personal, social i d'aprendre a aprendre (CPSAA)

CPSAA 1. Conèixer les pròpies emocions, idees i comportaments personals i emprar estratègies per gestionarlos en situacions de tensió o conflicte, adaptant-se als canvis i harmonitzant-los per assolir els seus objectius.

1.1. Expressar les emocions, les idees i els sentiments identificant-los en un mateix com a procés per reconèixer-los en els altres quan es troba en els diversos contextos educatius.

1.2. Emprar estratègies ajustades per a la gestió de les emocions, les idees i els comportaments, adaptant-se a les diverses situacions del context educatiu. 			

CPSAA 2. Conèixer els riscos més rellevants per a la salut i començar a adoptar hàbits saludables per al seu benestar físic i mental.

2.1. Posar en pràctica, de manera autònoma, hàbits de vida saludable en diverses situacions del context educatiu, valorant la importància del benestar físic i emocional.

2.2. Discriminar entre les activitats o hàbits de l’entorn més proper que promouen la salut física, mental i emocional i les que la poden perjudicar, proporcionant exemples específics de cada tipus.
		
CPSAA 3. Reconèixer i respectar les emocions i experiències dels altres, participar activament en el treball en grup, assumir les responsabilitats individuals assignades i utilitzar estratègies cooperatives dirigides a la consecució d’objectius compartits.

3.1. Establir relacions entre els comportaments, verbals i no verbals, dels altres amb les emocions que els han generat, identificant les situacions que les provoquen i aplicant estratègies d’escolta activa.			
	
3.2. Col·laborar amb empatia i respecte en el treball en equip, assumint les responsabilitats individuals i reconeixent les opinions alienes.

CPSAA 4. Reconèixer el valor de l’esforç i la dedicació personal per a la millora de l’aprenentatge i adoptar posicions crítiques quan es produeixen processos de reflexió guiats.

4.1. Reconèixer les pròpies fortaleses i els aspectes que estan en procés de millora, fent ús de la retroacció rebuda sobre el fer, no sobre el ser.

4.2. Abordar, autònomament, la resolució de reptes d’aprenentatge en les situacions d’aula amb perseverança i esforç, demanant ajuda, si cal, després de cercar diverses solucions.

4.3. Adoptar, amb acompanyament, posicions diverses respecte a una mateixa situació sobre la qual es vulgui reflexionar, mostrant una actitud d’interès, diàleg i respecte.

4.4. Contrastar, amb suport, les informacions rebudes, tant en els aprenentatges escolars com en les relacions personals en el context educatiu.

CPSAA 5. Planificar objectius a curt termini, utilitzar estratègies d’aprenentatge autoregulat i participar en processos d’autoavaluació i coavaluació, reconeixent les limitacions i sabent buscar ajuda en el procés de construcció de coneixement.

5.1. Explicar, a través de diferents mitjans i amb acompanyament del o de la docent, els objectius d’aprenentatge i el camí a recórrer per assolir-los.

5.2. Preveure de manera ordenada algunes accions amb bastides per enfrontar-se als reptes d’aprenentatge proposats usant els processos de metacognició.

5.3. Utilitzar, amb acompanyament, estratègies d’aprenentatge que millorin la comprensió i els aprenentatges a fer en contextos educatius.

5.4. Utilitzar, amb acompanyament del o de la docent, instruments i estratègies d’autoavaluació i coavaluació, en processos d’autoregulació de l’aprenentatge.
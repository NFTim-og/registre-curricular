COMPETÈNCIES ESPECÍFIQUES:

Llengua Catalana i Castellana


1. Prendre consciència de la diversitat lingüística i cultural a partir del reconeixement de les llengües de l'alumnat i la realitat plurilingüe i pluricultural per afavorir la transferència lingüística, identificar i rebutjar estereotips i prejudicis lingüístics i valorar aquesta diversitat com a font de riquesa cultural.

1.1 Identificar les diferents llengües de l'entorn, inclosa la llengua de signes, i les seves variants dialectals, a través de la descripció i interpretació d'algunes expressions d'ús quotidià.

1.2. Detectar i rebutjar, amb autonomia creixent i en contextos senzills i propers, prejudicis i estereotips lingüístics, de gènere i culturals freqüents.

1.3 Descriure i valorar la pluralitat lingüística del món com a font de riquesa cultural, a partir de l'observació i comprensió de la realitat de l'entorn.

2. Comprendre i interpretar textos orals i multimodals, i identificar el sentit general i la informació més rellevant, valorant, de manera progressivament autònoma, aspectes formals i de contingut bàsics per construir coneixement, formar-se opinió i eixamplar les possibilitats de gaudi i lleure.

2.1. Comprendre i extreure informació rellevant de produccions orals i multimodals relacionades amb situacions d’aprenentatge i la vida quotidiana de l’aula.

2.2.Reconèixer en produccions orals i multimodals idees principals i secundàries, els missatges explícits i els implícits més senzills. Progressar, de manera acompanyada, en la valoració crítica del contingut i de la forma (elements no verbals).

3. Produir textos orals i multimodals amb coherència, claredat i registre adequats, atenent les convencions pròpies dels diferents gèneres discursius, i participar en interaccions orals variades, amb autonomia, per expressar idees, sentiments, emocions i conceptes, construir coneixement i establir vincles personals.

3.1. Produir textos orals i multimodals coherents a partir d’una situació comunicativa coneguda, amb planificació acompanyada, ajustant el discurs i adaptant el to de veu i el gest a la situació, i usant recursos no verbals i elements de suport.

3.2. Participar en interaccions orals espontànies i reglades, aportant idees i respectant les dels altres, així com les normes bàsiques de la cortesia lingüística i aplicant estratègies d'escolta activa.

4. Comprendre i interpretar textos escrits i multimodals, reconeixent el sentit global, les idees principals i la informació implícita i explícita, i realitzant, de manera progressivament autònoma, reflexions elementals sobre aspectes formals i de contingut, per construir coneixement, i respondre a necessitats i interessos comunicatius diversos.

4.1 Llegir textos progressivament complexos relacionats amb la vida quotidiana, els mitjans de comunicació i textos escolars, de fets i esdeveniments d’interès general, de manera silenciosa i en veu alta, amb fluïdesa (velocitat, precisió en el reconeixement de les paraules, ritme, fraseig i entonació).

4.2. Comprendre textos escrits i multimodals progressivament complexos, a través de la identificació del sentit global i la informació rellevant, amb l’ajuda d’elements gràfics, textuals i paratextuals, i distingir idees principals i secundàries i també estratègies bàsiques de comprensió de forma progressivament autònoma.

4.3. Valorar, de manera acompanyada, el contingut i aspectes formals i paratextuals en textos escrits i multimodals, iniciant-se en l'avaluació de la seva fiabilitat.

5. Produir textos escrits i multimodals, amb adequació, coherència i cohesió, i aplicant estratègies elementals de planificació, redacció, revisió, correcció i edició, amb regulació dels iguals i autoregulació progressivament autònoma i atenent les convencions pròpies del gènere discursiu triat, per construir coneixement i donar resposta de manera informada, eficaç i creativa a demandes comunicatives concretes.

5.1. Redactar textos escrits i multimodals, propers, viscuts i escolars, de manera progressivament autònoma, a través de la selecció del model discursiu que millor respongui a la situació comunicativa, amb adequació, coherència i cohesió, iniciant-se en l'ús de les normes gramaticals i ortogràfiques més senzilles.

5.2. Aplicar estratègies de planificació, redacció, revisió i edició de textos de manera progressivament autònoma, amb ús de bastides si s’escau, de manera individual o grupal.

6. Cercar, seleccionar i contrastar informació procedent de diverses fonts, de forma planificada i de manera progressivament autònoma, avaluant la seva fiabilitat, reconeixent alguns riscos de manipulació i desinformació, i adoptant un punt de vista personal i respectuós amb la propietat intel·lectual, per transformar aquesta informació en coneixement i comunicar-la de manera creativa.

6.1. Aplicar estratègies de cerca d’informació (localització, selecció i contrast) en diferents fonts, incloses les digitals, sobre temes d’interès personal, ecològic i social, de forma progressivament autònoma, a la xarxa i a les biblioteques.

6.2. Comunicar de forma creativa i respectant els drets de la propietat intel·lectual, els resultats d'un procés d'investigació, individual o grupal, realitzat de forma acompanyada, sobre temes d’interès personal, ecològic i social, que incloguin els objectius de desenvolupament sostenible.

6.3. Adoptar hàbits d’ús segur, sostenible i saludable de les tecnologies digitals, amb acompanyament, en relació amb l'accés, la fiabilitat i verificació de les fonts d’informació i la comunicació al seu entorn immediat i a la xarxa.

7. Seleccionar i llegir de manera autònoma obres diverses com a font de plaer i coneixement, configurant un itinerari lector que s'enriqueixi progressivament pel que fa a diversitat, complexitat i qualitat de les obres, i compartir experiències de lectura, per construir la pròpia identitat lectora i gaudir de la dimensió social de la lectura.

7.1. Llegir de manera autònoma o acompanyada textos de diversos autors i autores que s'adeqüin als seus gustos i interessos i seleccionats amb autonomia creixent, avançant en la construcció de la seva identitat lectora.

7.2. Compartir lectures per mitjà de recomanacions, presentacions i a partir d’interaccions orals, mitjançant la biblioteca d’aula i de centre, per expressar gustos i interessos, valorar les obres de forma argumentada i sentir-se membre d’una comunitat lectora.

8. Llegir, interpretar i analitzar, de manera progressivament autònoma, obres o fragments literaris adequats, establint relacions entre ells i identificant el gènere literari i les seves convencions fonamentals, per reconèixer la literatura com a manifestació artística i font de plaer, coneixement i inspiració per a la creació de textos d’intenció literària.

8.1. Escoltar i llegir textos orals i escrits de la literatura infantil, d'autors i autores reconeguts, relacionant-los en funció de temes i aspectes elementals del gènere literari, i interpretant-los i relacionant-los amb altres manifestacions artístiques i culturals de manera acompanyada.

8.2. Produir textos individuals o col·lectius amb intenció literària, de manera acompanyada, emprant algun recurs literari i recreant de manera personal els models donats, en diferents suports, i complementant-los amb altres llenguatges artístics.

9. Reflexionar de forma guiada sobre el llenguatge i reconèixer i usar els repertoris lingüístics personals, a partir de processos de comprensió i producció de textos orals, escrits, utilitzant la terminologia elemental adequada, per iniciar-se en el desenvolupament de la consciència lingüística i millorar les destreses en la posada en pràctica d'aquests processos.

9.1 Formular conclusions elementals sobre el funcionament de la llengua, fent especial atenció a la concordança, a partir de l’experimentació amb les paraules, els enunciats i els textos, en un procés acompanyat de producció i comprensió de textos en contextos significatius.

9.2. Revisar i millorar els textos propis i aliens i esmenar alguns problemes de comprensió i producció, de manera acompanyada, a partir de la reflexió metalingüística i usant la terminologia bàsica adequada.

10. Utilitzar un llenguatge no discriminatori i desterrar els abusos de poder a través de la paraula, per afavorir un ús eficaç, ètic i democràtic del llenguatge Posar al servei de la convivència democràtica, la resolució dialogada dels conflictes i la igualtat de drets de totes les persones, les pròpies pràctiques comunicatives.

10.1. Rebutjar els usos lingüístics discriminatoris i identificar els abusos de poder a través de la paraula mitjançant la reflexió grupal acompanyada sobre els aspectes bàsics, verbals i no verbals, que regeixen la comunicació, tenint en compte la perspectiva de gènere.

10.2. Utilitzar, amb l'acompanyament i planificació necessaris, estratègies bàsiques per a la comunicació assertiva i el consens, progressant en la gestió dialogada de conflictes.

Sabers: Llengua Catalana i Castellana

1. Les llengües i els seus parlants.

1.1. Presa de consciència de la biografia lingüística personal i del mapa lingüístic de l’aula i de l’escola, de forma autònoma.

1.2. Explicació de la diversitat lingüística i cultural de l’entorn, com a valor i eina d’aprenentatge.

1.3. Identificació de prejudicis i estereotips lingüístics i cerca de solucions en l’àmbit personal i escolar.

1.4. Ús d’un llenguatge no discriminatori i respectuós amb les diferències en la vida quotidiana.

2. Comunicació oral.

2.1. Interès per expressar-se oralment amb pronunciació i entonació adequades en les situacions d’aprenentatge i en la vida quotidiana del centre.

2.2. Comprensió de textos orals en diferents contextos: activitats d’aula, situacions d’aprenentatge en qualsevol àrea i en la vida quotidiana i en mitjans de comunicació.

2.3. Descripció de la incidència dels components (situació, participants, propòsit comunicatiu, canal) en l’acte comunicatiu en diferents situacions comunicatives de l’aula i de l’entorn.

2.4. Aplicació d’estratègies lingüístiques elementals amb acompanyament, en contextos d’aprenentatge per dotar textos senzills d’adequació, coherència, cohesió i correcció.

2.5. Descripció d’elements bàsics de contingut (tema, fórmules fixes, lèxic) i forma (estructura, format, títol, imatges) en les produccions orals.

2.6. Reproducció de textos orals memoritzats (cançons, poemes, dramatitzacions) en el marc de les propostes didàctiques d’aula.

2.7. Ús de models textuals elementals (narració, descripció, diàleg i exposició) en les produccions orals, de forma progressivament autònoma.

2.8. Interacció oral adequada en situacions d’aula i en contextos formals elementals, amb respecte a les normes bàsiques de cortesia lingüística.

2.9. Aplicació d’estratègies d’escolta activa i assertivitat en la resolució dialogada dels conflictes, tenint en compte la perspectiva de gènere.

2.10. Detecció de possibles usos discriminatoris del llenguatge verbal i no verbal en diferents contextos comunicatius.

2.11. Aplicació d’estratègies d’identificació i interpretació del sentit global del text i d’integració de la informació explícita de textos socials orals i multimodals senzills.

2.12. Aplicació d’estratègies d’interpretació d’elements bàsics de la comunicació no verbal en les situacions comunicatives.

2.13. Ús d’eines analògiques i digitals bàsiques d’ús comú per a la producció i coproducció oral i multimodal; ús de plataformes virtuals d’interacció i col·laboració educativa en el marc de les situacions d’aprenentatge, de forma guiada.

3. Comprensió lectora.

3.1. Lectura en veu alta, amb entonació i ritme adequats al nivell cognitiu, amb preparació prèvia.

3.2. Ús d’elements gràfics, textuals i paratextuals progressivament complexos que afavoreixen la comprensió abans, durant i després de l’experiència lectora, en textos de la vida quotidiana, mitjans de comunicació, escolars, de fets i esdeveniments d’interès general.

3.3. Aplicació d’estratègies de comprensió lectora abans, durant i després de la lectura (planificació, anticipació, inferències…), en textos diversos de forma progressivament autònoma.

3.4. Aplicació d’estratègies per detectar usos discriminatoris del llenguatge verbal i icònic, de forma progressivament autònoma, en tots els contextos.

4. Expressió escrita

4.1. Producció de textos escolars i socials, de tipologia diversa, dirigits a diferents destinataris, de forma progressivament autònoma i amb una intenció concreta.

4.2. Aplicació d’estratègies elementals, individuals o grupals, de planificació, redacció, revisió i edició de textos escrits i multimodals d’ús escolar i social, en diferents suports, amb diferents propòsits comunicatius i de forma progressivament autònoma.

4.3. Utilització d’elements gràfics i paratextuals adequats al suport, de forma progressivament autònoma, que facilitin l’organització i la comprensió del text produït a l’aula.

4.4. Ús de bastides i altres suports, amb acompanyament, tant en paper com digitals, per millorar la producció de textos propis.

4.5. Presentació acurada i aplicació de les normes ortogràfiques bàsiques de les produccions escrites en qualsevol suport.

5. Alfabetització informacional

5.1. Aplicació d’estratègies bàsiques per a la recerca guiada d’informació en fonts documentals variades i amb diferents suports i formats, reconeixent l’autoria i aplicant criteris de fiabilitat.

5.2. Distinció entre fets i opinions en informacions de l’entorn proper i dels mitjans de comunicació.

5.3. Aplicació d’estratègies per comparar i classificar la informació, reelaborar-la i comunicar-la en contextos escolars i amb progressiva autonomia.

5.4. Comunicació creativa del coneixement, amb respecte a la propietat intel·lectual, de forma progressivament autònoma.

5.5. Utilització de la biblioteca i els recursos digitals de l’aula i del centre, de forma progressivament autònoma, per dur a terme treballs d’investigació.

6. Educació literària.

6.1. Lectura d’obres o fragments variats i diversos de la literatura infantil, adequats als propis interessos i organitzats en itineraris lectors.

6.2. Anàlisi dels elements constitutius essencials de l’obra literària (tema, protagonista, personatges secundaris, trama, escenari, llenguatge) i dels diferents gèneres literaris, a partir de la lectura compartida i guiada d’obres de qualitat.

6.3. Establiment de vincles de la literatura amb altres manifestacions artístiques i culturals, de forma guiada.

6.4. Construcció de la identitat lectora, afavorint l’expressió de gustos i interessos i la valoració argumentada de les obres, mitjançant la lectura autònoma i la lectura compartida i guiada.

6.5. Ús de la biblioteca de l’aula, del centre i de l’entorn proper com a espai de trobada d’activitats literàries compartides i com a element impulsor de comunitats lectores.

6.6. Reconeixement de les dades bàsiques d’un llibre (persones autores, traductores, adaptadores, il·lustradores, editorial, col·lecció) en el context de les lectures d’aula i de la biblioteca, de forma progressivament autònoma.

6.7. Escriptura de textos narratius i poètics a partir de models coneguts i analitzats, utilitzant recursos literaris, amb progressiva autonomia.

6.8. Exploració i interpretació de les il·lustracions i de la relació que s’estableix amb el text en els àlbums il·lustrats, amb acompanyament.	

7. Reflexió sobre la llengua.

7.1. Utilització de metallenguatge específic bàsic en el marc de propostes de producció i la comprensió de textos orals, escrits o multimodals.

7.2. Diferències elementals entre llengua oral i llengua escrita en l’ús quotidià.

7.3. Ús dels signes de puntuació com a mecanisme organitzador del text escrit i en relació amb el significat en les diferents produccions.

7.4. Identificació de diferents relacions formals, semàntiques i sintàctiques entre les paraules en la lectura i en les diferents produccions escrites.

7.5. Anàlisi i ús de les modalitats oracionals en relació amb la intenció comunicativa.

7.6. Anàlisi i ús de mecanismes de cohesió, amb especial atenció a les formes verbals, als connectors textuals explicatius i a les substitucions pronominals com a mecanisme gramatical elemental de referència interna, a partir de la reflexió compartida sobre les produccions escrites.

7.7. Formulació i comprovació d’hipòtesis (substitució, canvi d’ordre, manipulació) i establiment de generalitzacions sobre aspectes ortogràfics i gramaticals bàsics, amb especial atenció a la concordança entre els elements de l’oració en les diferents produccions.
				

Llengua estrangera, 1a 

1. Comprendre la diversitat lingüística i cultural a partir del reconeixement de les llengües de l'alumnat i la realitat plurilingüe, pluricultural i intercultural, per afavorir la transferència lingüística, identificar i rebutjar estereotips i prejudicis lingüístics, i valorar aquesta diversitat com a font de riquesa cultural.

1.1. Participar amb respecte en situacions interculturals, identificant i comparant semblances i diferències elementals entre llengües i cultures, i mostrant rebuig davant discriminacions, prejudicis i estereotips de qualsevol tipus en contextos comunicatius quotidians i habituals.

1.2. Reconèixer, comprendre i valorar la diversitat lingüística i cultural pròpia de països on es parla la llengua estrangera com a font d'enriquiment personal, identificant elements culturals i lingüístics elementals que fomentin la cultura de la pau.

1.3. Seleccionar i aplicar, de forma guiada, estratègies bàsiques per a la comprensió dels aspectes més rellevants de la diversitat lingüística i cultural.

2. Comprendre i interpretar textos orals i multimodals breus i senzills, en la llengua estàndard, i identificar el sentit general i la informació més rellevant, valorant, de manera progressivament autònoma, aspectes formals i de contingut bàsics, per construir coneixement, formar-se opinió i eixamplar les possibilitats de gaudi i lleure.

2.1. Reconèixer i comprendre paraules, frases així com el sentit global de textos orals i multimodals breus i senzills sobre temes freqüents i quotidians de rellevància personal i pròxims a la pròpia experiència, així com de textos de ficció adequats a el nivell de desenvolupament de l’alumnat, expressats de forma entenedora, clara i en llengua estàndard a través de diferents suports.

2.2. Seleccionar i aplicar de forma guiada estratègies adequades en situacions comunicatives quotidianes i de rellevància per a l'alumnat per captar el sentit global i processar informacions explícites en textos breus i senzills sobre temes familiars.

3. Produir textos orals i multimodals amb coherència, claredat i registre adequats, atenent les convencions pròpies dels diferents gèneres discursius, i participar en interaccions orals variades, amb autonomia, per expressar idees, sentiments i conceptes, construir coneixement i establir vincles personals.

3.1. Expressar oralment frases curtes amb informació bàsica sobre assumptes quotidians i de rellevància per a l'alumnat, utilitzant de forma guiada recursos verbals i no verbals, parant atenció al ritme, l'accentuació i l'entonació.

3.2. Seleccionar i aplicar de forma guiada estratègies per produir missatges breus i senzills adequats a les intencions comunicatives utilitzant, amb ajuda, recursos i suports físics o digitals en funció de les necessitats de cada moment.

3.3. Participar en situacions interactives d'intercanvis d'informació breus i senzills sobre temes quotidians, de rellevància personal i pròxims a la seva experiència, preparats prèviament, a través de diversos suports, com ara la repetició, el ritme pausat o el llenguatge no verbal, i mostrant empatia i respecte per la cortesia lingüística i l'etiqueta digital.

3.4. Seleccionar i utilitzar, de forma guiada i en situacions quotidianes, estratègies elementals per saludar, acomiadar-se i presentar-se; expressar missatges breus, i formular i contestar preguntes senzilles.

4. Comprendre i interpretar textos escrits i multimodals, reconeixent el sentit global, les idees principals i la informació implícita i explícita, i realitzant, de manera progressivament autònoma, reflexions elementals sobre aspectes formals i de contingut, per adquirir i construir coneixement, i respondre a necessitats i interessos comunicatius diversos.

4.1. Reconèixer i comprendre el sentit global, així com paraules i frases prèviament indicades en textos escrits i multimodals breus i senzills sobre temes freqüents i quotidians de rellevància personal i pròxims a la seva experiència, així com de textos de ficció adequats a el nivell de desenvolupament de l'alumnat, expressats de forma entenedora, clara i en llengua estàndard a través de diferents suports.

4.2. Seleccionar i aplicar, de forma guiada, estratègies adequades en situacions comunicatives quotidianes i de rellevància per a l'alumnat que permetin captar el sentit global i processar informacions explícites en textos breus i senzills sobre temes familiars.

5. Produir textos escrits i multimodals amb adequació, coherència i cohesió, aplicant estratègies elementals de planificació, redacció, revisió, correcció i edició, amb regulació dels iguals i autoregulació progressivament autònoma, i atenent les convencions pròpies del gènere discursiu triat, per construir coneixement i donar resposta de manera informada, eficaç i creativa a demandes comunicatives concretes.

5.1. Redactar textos breus i senzills, sobre assumptes quotidians i de rellevància personal per a l'alumnat, amb adequació a la situació comunicativa proposada, a partir de models, i a través d'eines analògiques i digitals, utilitzant estructures i lèxic elemental.

5.2. Seleccionar i aplicar de forma guiada estratègies per produir missatges breus i senzills adequats a les intencions comunicatives utilitzant, amb ajuda, recursos i suports físics o digitals en funció de les necessitats de cada moment.

6. Cercar, seleccionar i contrastar informació procedent de diverses fonts, de forma planificada i de manera progressivament autònoma, avaluant la seva fiabilitat, reconeixent alguns riscos de manipulació i desinformació i adoptant un punt de vista personal i respectuós amb la propietat intel·lectual, per transformar-la en coneixement i comunicar-la de manera creativa.

6.1. Aplicar estratègies de cerca d’informació (localització, selecció i contrast) en diferents fonts, incloses les digitals, sobre temes d’interès personal, ecològic i social, de forma progressivament autònoma, a la xarxa i a les biblioteques.

6.2. Comunicar de forma creativa i respectant els drets de la propietat intel·lectual, els resultats d'un procés d'investigació, individual o grupal, realitzat de forma acompanyada, sobre temes d’interès personal, ecològic i social, que incloguin els objectius de desenvolupament sostenible.

6.3. Adoptar hàbits d’ús segur, sostenible i saludable de les tecnologies digitals, amb acompanyament, en relació amb l'accés, la fiabilitat i verificació de les fonts d’informació i la comunicació al seu entorn immediat i a la xarxa.

7. Seleccionar i llegir de manera autònoma obres diverses atenent els propis gustos i interessos, compartint les experiències de lectura, per iniciar la construcció de la identitat lectora, fomentar el gust per la lectura com a font de plaer i gaudir de la seva dimensió social.

7.1. Llegir de manera autònoma o acompanyada textos de diversos autors i autores que s'adeqüin als propis gustos i interessos i seleccionats amb autonomia creixent, avançant en la construcció de la identitat lectora.

7.2. Compartir lectures per mitjà de recomanacions, presentacions i a partir d’interaccions orals, en el marc de la biblioteca d’aula i de centre, per expressar gustos i interessos, valorar les obres de forma argumentada i que permetin sentir-se membre d’una comunitat lectora.

8. Mediar entre diferents llengües en situacions predictibles, utilitzant estratègies i coneixements per processar i transmetre informació bàsica i senzilla, per tal de facilitar la comunicació.

8.1. Interpretar i explicar textos, conceptes i comunicacions breus i senzilles, de manera guiada, en situacions de comunicació de diversitat lingüística, social i cultural, mostrant empatia i interès per entendre’s en el seu entorn més proper.	

8.2. Seleccionar i aplicar, de forma guiada, estratègies elementals que ajudin a crear ponts i que facilitin la comprensió i producció d'informació, així com la comunicació fluïda, fent servir, amb ajuda, recursos i suports físics o digitals en funció de les necessitats de cada moment.

9. Reflexionar de forma guiada sobre el llenguatge i reconèixer i usar els repertoris lingüístics personals i a partir de processos de comprensió i producció de textos orals, escrits i multimodals, utilitzant la terminologia elemental adequada, per iniciar-se en el desenvolupament de la consciència lingüística i millorar les destreses en la posada en pràctica d'aquests processos.

9.1. Comparar i contrastar les similituds i diferències entre diferents llengües, reflexionant, de manera guiada, sobre aspectes bàsics del seu funcionament.

9.2. Utilitzar i diferenciar, de forma guiada, els coneixements i estratègies que formen el propi repertori lingüístic, per millorar la capacitat de comunicar i d'aprendre la llengua estrangera, amb suport d'altres participants i de suports analògics i digitals.

9.3. Identificar, registrar i aplicar, de manera guiada, els progressos i dificultats elementals d'aprenentatge de la llengua estrangera, reconeixent els aspectes que ajuden a millorar i participant en activitats d'autoavaluació i coavaluació.

10. Posar al servei de la convivència democràtica, la resolució dialogada dels conflictes i la igualtat de drets de totes les persones, les pròpies pràctiques comunicatives, utilitzant un llenguatge no discriminatori i desterrant els abusos de poder a través de la paraula, per afavorir un ús eficaç, ètic i democràtic del llenguatge.

10.1. Rebutjar els usos lingüístics discriminatoris i identificar els abusos de poder a través de la paraula, mitjançant la reflexió grupal acompanyada sobre els aspectes bàsics, verbals i no verbals, que regeixen la comunicació, i tenint en compte la perspectiva de gènere.

10.2. Utilitzar, amb l'acompanyament i planificació necessaris, estratègies bàsiques per a la comunicació assertiva i el consens, progressant en la gestió dialogada de conflictes.

Sabers: Llengua estrangera, 1a

1. Les llengües i els seus parlants.

1.1. Presa de consciència de la biografia lingüística personal i del mapa lingüístic de l’aula, i de l’escola de forma autònoma.

1.2. Explicació de la diversitat lingüística i cultural de l’entorn, com a valor i eina d’aprenentatge.

1.3. Identificació de prejudicis i estereotips lingüístics i cerca de solucions en l’àmbit personal i escolar.

1.4. Ús d’un llenguatge no discriminatori i respectuós amb les diferències en la vida quotidiana.

1.5. Identificació i ús estratègic dels coneixements que es tenen de les diverses llengües que conformen el repertori lingüístic que permeten superar mancances comunicatives, amb acompanyament.

1.6. Reconeixement d’aspectes socioculturals i sociolingüístics elementals relatius als costums, la vida quotidiana i les relacions interpersonals bàsiques en països on es parla la llengua estrangera.

1.7. Aplicació d’estratègies bàsiques d’ús comú per apreciar la diversitat lingüística, cultural i artística, atenent a valors ecosocials i democràtics.

1.8. Construcció i desenvolupament de coneixements, destreses i actituds elementals que permeten iniciar-se en activitats de mediació en situacions quotidianes bàsiques.

2. Comunicació oral.

2.1. Ús de la llengua estrangera a l’aula amb autoconfiança progressiva.

2.2. Acceptació de l’error com a part integrant del procés d’aprenentatge.

2.3. Comprensió de textos orals en diferents contextos: activitats d’aula, situacions d’aprenentatge en qualsevol àrea i en la vida quotidiana i en mitjans de comunicació.

2.4. Descripció de la incidència dels components (situació, participants, propòsit comunicatiu, canal) en l’acte comunicatiu en diferents situacions comunicatives de l’aula i de l’entorn.

2.5. Aplicació d’estratègies lingüístiques elementals, amb acompanyament, en contextos d’aprenentatge per dotar textos senzills d’adequació, coherència, cohesió i correcció.

2.6. Descripció d’elements bàsics de contingut (tema, fórmules fixes, lèxic) i forma (estructura, format, títol, imatges) en les produccions orals.

2.7. Reproducció de textos orals memoritzats (cançons, poemes, dramatitzacions) en el marc de les propostes didàctiques d’aula.

2.8. Ús de models textuals elementals (narració, descripció, diàleg i exposició) en les produccions orals, de forma progressivament autònoma.

2.9. Interacció oral adequada en situacions d’aula i en contextos formals elementals, amb respecte a les normes bàsiques de cortesia lingüística.

2.10. Aplicació d’estratègies d’escolta activa i assertivitat en la resolució dialogada dels conflictes, tenint en compte la perspectiva de gènere.

2.11. Detecció de possibles usos discriminatoris del llenguatge verbal i no verbal en diferents contextos comunicatius.

2.12. Aplicació d’estratègies d’identificació i interpretació del sentit global del text i d’integració de la informació explícita de textos socials orals i multimodals senzills.

2.13. Aplicació d’estratègies d’interpretació d’elements bàsics de la comunicació no verbal en les situacions comunicatives.

2.14. Ús d’eines analògiques i digitals bàsiques d’ús comú per a la producció i coproducció oral i multimodal i participació en intercanvis comunicatius planificats amb estudiants de la llengua estrangera; ús de plataformes virtuals d’interacció i col·laboració educativa.

3. Comprensió lectora.

3.1. Lectura en veu alta, amb entonació i ritme adequats al nivell cognitiu, amb preparació prèvia.

3.2. Ús d’elements gràfics, textuals i paratextuals progressivament complexos que afavoreixen la comprensió abans, durant i després de l’experiència lectora, en textos de la vida quotidiana, mitjans de comunicació, escolars, de fets i esdeveniments d’interès general.

3.3. Aplicació d’estratègies de comprensió lectora abans, durant i després de la lectura (planificació, anticipació, inferències…), en textos diversos i de forma progressivament autònoma.

3.4. Aplicació d’estratègies per detectar usos discriminatoris del llenguatge verbal i icònic, de forma progressivament autònoma, en tots els contextos.

4. Expressió escrita.

4.1. Producció de textos escolars i socials, de tipologia diversa, dirigits a diferents destinataris, de forma progressivament autònoma i amb una intenció concreta.

4.2. Aplicació d’estratègies elementals, individuals o grupals, de planificació, redacció, revisió i edició de textos escrits i multimodals d’ús escolar i social, en diferents suports, amb diferents propòsits comunicatius i de forma progressivament autònoma.

4.3. Utilització d’elements gràfics i paratextuals adequats al suport, de forma progressivament autònoma, que facilitin l’organització i la comprensió del text produït a l’aula.

4.4. Ús de bastides i altres suports, amb acompanyament, tant en paper com digitals, per millorar la producció de textos propis.

4.5. Presentació acurada i aplicació de les normes ortogràfiques bàsiques de les produccions escrites en qualsevol suport.

5. Alfabetització informacional

5.1. Aplicació d’estratègies bàsiques per a la recerca guiada d’informació en fonts documentals variades i amb diferents suports i formats, reconeixent l’autoria i aplicant criteris de fiabilitat.

5.2. Distinció entre fets i opinions en informacions de l’entorn proper i dels mitjans de comunicació.

5.3. Aplicació d’estratègies que permetin comparar i classificar la informació, reelaborar-la i comunicar-la en contextos escolars i amb progressiva autonomia.

5.4. Comunicació creativa del coneixement, amb respecte a la propietat intel·lectual, de forma progressivament autònoma.

5.5. Utilització de la biblioteca i els recursos digitals de l’aula i del centre, de forma progressivament autònoma, per dur a terme treballs d’investigació.

6. Educació literària

6.1. Lectura d’obres o fragments variats i diversos de la literatura infantil, adequats als seus interessos i organitzats en itineraris lectors.

6.2. Anàlisi dels elements constitutius essencials de l’obra literària (tema, protagonista, personatges secundaris, trama, escenari, llenguatge) i dels diferents gèneres literaris, a partir de la lectura compartida i guiada d’obres de qualitat.
				
6.3. Establiment de vincles de la literatura amb altres manifestacions artístiques i culturals, de forma guiada.

6.4. Construcció de la identitat lectora, afavorint l’expressió de gustos i interessos i la valoració argumentada de les obres, per mitjà de la lectura autònoma i la lectura compartida i guiada.

6.5. Ús de la biblioteca de l’aula, del centre i de l’entorn proper com a espai de trobada d’activitats literàries compartides i com a element impulsor de comunitats lectores.

6.6. Reconeixement de les dades bàsiques d’un llibre (persones autores, traductores, adaptadores, il·lustradores, editorial, col·lecció) en el context de les lectures d’aula i de la biblioteca, de forma progressivament autònoma.

6.7. Escriptura de textos narratius i poètics a partir de models coneguts i analitzats, utilitzant recursos literaris, amb progressiva autonomia.

6.8. Exploració i interpretació de les il·lustracions i de la relació que s’estableix amb el text en els àlbums il·lustrats, amb acompanyament.

7. Reflexió sobre la llengua

7.1. Utilització de metallenguatge específic bàsic en el marc de propostes de producció i comprensió de textos orals, escrits o multimodals.

7.2. Diferències elementals entre llengua oral i llengua escrita en l’ús quotidià.

7.3. Formulació i comprovació d’hipòtesis (substitució, canvi d’ordre, manipulació) i establiment de generalitzacions sobre aspectes ortogràfics i gramaticals bàsics, amb especial atenció a la concordança entre els elements de l’oració en les diferents produccions.

7.4. Ús dels signes de puntuació com a mecanisme organitzador del text escrit i en relació amb el significat en les diferents produccions.

7.5. Identificació de diferents relacions formals, semàntiques i sintàctiques entre les paraules en la lectura i en les diferents produccions escrites.

7.6. Anàlisi i ús de les modalitats oracionals en relació amb la intenció comunicativa.

7.7. Anàlisi i ús de mecanismes de cohesió, amb especial atenció a les formes verbals, als connectors textuals explicatius i a les substitucions pronominals com a mecanisme gramatical elemental de referència interna, a partir de la reflexió compartida sobre les produccions escrites.

7.8. Ús del lèxic elemental i d’interès per a l’alumnat relatiu a relacions interpersonals properes, habitatge, llocs i entorns propers.

Matemàtiques

1. Traduir problemes i interpretar situacions quotidianes fent-ne una representació matemàtica personal a través de conceptes, eines i estratègies per analitzar-ne els elements més rellevants.

1.1. Interpretar la informació d’un problema i d’una situació de la vida quotidiana responent a les preguntes plantejades o fent noves preguntes.

1.2. Proposar representacions matemàtiques, amb recursos manipulatius, gràfics i digitals, que ajudin en la resolució de problemes i de situacions de la vida quotidiana.

2. Resoldre problemes, aplicant diferents tècniques, estratègies i formes de raonament, per explorar i compartir diferents maneres de procedir, obtenir solucions i assegurar la seva validesa des d’un punt de vista formal i en relació amb el context plantejat i generar noves preguntes i reptes.

2.1. Emprar estratègies i formes de raonament diverses per resoldre un problema i explicar-ne el procés.

2.2. Explorar, compartir i resoldre un mateix problema a partir de diferents propostes, parlant-ne sense biaix de gènere.

2.3. Demostrar la correcció matemàtica de les solucions d'un problema i la seva coherència en el context plantejat.

3. Explorar, formular i comprovar conjectures senzilles, reconeixent el valor del raonament espacial, raonament lògic, i incorporar-hi l’argumentació per integrar i generar nou coneixement matemàtic.

3.1. Formular conjectures matemàtiques senzilles investigant patrons, propietats i relacions, així com fent deduccions i comprovant-les.

3.2. Proposar exemples de problemes i situacions explicant com es poden resoldre raonant i argumentant en les situacions en què calgui aplicar-ho.

3.3. Incorporar la utilització de la visualització i del raonament geomètric com a forma de raonament per entendre i gestionar la informació referida a l’espai.

4. Utilitzar el pensament computacional, descompondre en parts més petites, reconeixent patrons i dissenyant algorismes per solucionar problemes i situacions de la vida quotidiana.

4.1. Descriure rutines i activitats senzilles que es realitzin pas a pas, en situacions de l’aula i de la vida quotidiana.

4.2. Descompondre un problema o situació de la vida quotidiana en tasques concretes, abordant-les d’una en una per poder trobar la solució global.

4.3. Reconèixer patrons, similituds i tendències en els problemes o situacions que es volen solucionar.

4.4. Definir instruccions pas a pas per resoldre un problema i d’altres similars provant i duent a terme possibles solucions amb dispositius digitals i sense.

5. Utilitzar connexions entre diferents idees matemàtiques, així com identificar les matemàtiques implicades en altres àrees o amb la vida quotidiana, interrelacionant conceptes i procediments per interpretar situacions i contextos diversos.

5.1. Realitzar connexions entre els diferents elements matemàtics valorant-ne la utilitat per raonar i fixar coneixements en un context matemàtic.

5.2. Interpretar situacions en contextos diversos reconeixent les connexions entre les matemàtiques i la vida quotidiana en situacions en què se’n pugui fer ús (se’n faci ús).

6. Comunicar i representar, de forma individual i col·lectiva, conceptes, procediments i resultats matemàtics utilitzant el llenguatge oral, escrit, gràfic, multimodal, en diferents formats i amb la terminologia matemàtica adequada, per donar significat i permanència a les idees matemàtiques.

6.1. Reconèixer i usar llenguatge matemàtic present en el seu entorn donant-li significat".

6.2. Explicar idees i processos matemàtics utilitzats en la resolució d’un problema o justificant la solució obtinguda de forma verbal, amb l’ajuda del gest, la representació gràfica i també la representació digital.

7. Desenvolupar destreses personals que ajudin a identificar i gestionar emocions, aprenent de l'error i afrontant les situacions d'incertesa com una oportunitat, per perseverar i gaudir del procés d’aprendre matemàtiques.

7.1. Identificar les pròpies emocions en abordar nous reptes matemàtics essent proactiu en la cerca de solucions, demanant ajuda, si cal, formulant clarament la pregunta.

7.2. Mostrar actituds positives davant de nous reptes matemàtics com ara l’esforç i la flexibilitat, entenent l’error com una oportunitat d’aprenentatge.

8. Desenvolupar destreses socials, participant activament en els equips de treball i reconeixent la diversitat i el valor de les aportacions dels altres, per compartir i construir coneixement matemàtic de manera col·lectiva.

8.1. Col·laborar en el treball en equip, tant en entorn presencial com virtual, assumint-ne responsabilitats per a construir coneixement matemàtic.

8.2. Implicar-se amb el grup, amb empatia i respecte, compartint les pròpies opinions, maneres de fer, estratègies i pensaments tot escoltant i reconeixent les aportacions de les altres persones per enriquir l’aprenentatge propi i col·lectiu.

Sabers: Matemàtiques

1. Sentit numèric. Comptatge.

1.1. Ús d’estratègies variades del comptatge, recompte sistemàtic i adaptació del comptatge a la mida dels nombres en situacions de la vida quotidiana amb quantitats de fins al 9.999.

2. Sentit numèric. Quantitat.

2.1. Aplicació d’estratègies i tècniques d’interpretació i manipulació de l’ordre de magnitud dels nombres (desenes, centenes i milers).

2.2. Realització d’estimacions i aproximacions raonades de quantitats en contextos de resolució de problemes.

2.3. Domini de la lectura, representació (inclosa la recta numèrica), composició, descomposició de nombres naturals fins al 9.999.

2.4. Familiarització amb les fraccions pròpies amb denominador fins al nombre 10 aprofitant els contextos de la vida quotidiana en què s’ha de descriure una situació.

3. Sentit numèric. Sentit de les operacions.

3.1. Posada en pràctica d’estratègies de càlcul mental amb nombres naturals.

3.2. Reconeixement d’estratègies de càlcul mental amb fraccions senzilles (½, ⅓ o ¾), com a part d’una col·lecció.

3.3. Ús estratègic de les operacions (suma, resta, multiplicació, divisió) per resoldre situacions contextualitzades.

3.4. Construcció de les taules de multiplicar amb el suport de la idea del nombre de vegades, suma repetida o disposició en quadrícules i combinacions diverses.

3.5. Automatització dels resultats més freqüents i estratègies per trobar la resta.

3.6. Maneig de la suma, resta, multiplicació i divisió de nombres naturals resoltes amb flexibilitat i sentit, mentalment, de manera escrita o amb calculadora en situacions contextualitzades, usant estratègies i eines de resolució i propietats.

3.7. Aplicació d’estratègies per fer càlculs aproximats de sumes, restes, multiplicacions i divisions amb nombres naturals.

4. Sentit numèric. Relacions

4.1. Aplicació de les relacions que es generen en les operacions fent ús del sistema de numeració de base deu fins al 9.999.

4.2. Comparació i ordenació dels nombres naturals en contextos de la vida quotidiana copsant el patró que segueix el sistema de numeració decimal.

4.3. Ús de les relacions entre les operacions per ajudar a comprendre-les i per agilitzar el càlcul, mental o escrit.

5. Sentit numèric. Educació financera

5.1. Aplicació del càlcul i l’estimació de quantitats i canvi (euros i cèntims d’euro) en la vida quotidiana (ingressos, despeses i estalvi), promovent decisions per a una gestió responsable dels diners.

6. Sentit de la mesura. Magnitud

6.1. Utilització dels atributs mesurables dels objectes (longitud, massa, capacitat, superfície, volum i amplitud de l’angle).

6.2. Maneig de les unitats convencionals (km, m, cm, mm; kg, g; l i ml) i no convencionals en situacions de la vida quotidiana.

6.3. Aplicació de la mesura del temps (any, mes, setmana, dia, hora i minuts) i referències de la durada de períodes de temps.

7. Sentit de la mesura. Mesura

7.1. Pràctica d’estratègies per fer mesuraments amb instruments i unitats no convencionals (repetició d’una unitat, ús de quadrícules...) i convencionals.

7.2. Realització de mesuraments mitjançant instruments convencionals (regla, cinta mètrica, balança, rellotge analògic i digital).

8. Sentit i mesura. Estimació i relacions

8.1. Ús d’estratègies de comparació i ordenació de mesures de la mateixa magnitud (km, m, cm, mm; kg, g; l i ml) i aplicació d’equivalències entre unitats en problemes de la vida quotidiana que impliquin convertir unitats.

8.2. Estimació per comparació de mesures de longitud, massa i capacitat.

8.3. Avaluació de resultats de mesuraments i estimacions o càlculs de mesures.

9. Sentit espacial. Formes geomètriques de dues i tres dimensions

9.1. Identificació i classificació de formes geomètriques de dues o tres dimensions en objectes de la vida quotidiana atenent als seus elements i a les relacions entre ells.

9.2. Utilització d’estratègies i tècniques de construcció de formes geomètriques de dues dimensions per composició i descomposició, a través de materials manipulables, instruments de dibuix (regle i cartabó) i aplicacions informàtiques.

9.3. Ús del vocabulari geomètric en la descripció verbal dels elements i les propietats de formes geomètriques.

9.4. Experimentació amb les propietats de les formes geomètriques de dues i tres dimensions amb materials manipulables (quadrícules, geoplans, policubs...) i també amb eines digitals (programes de geometria dinàmica, realitat augmentada, robòtica educativa...).

10. Sentit espacial. Localització i sistemes de representació

10.1. Descripció de la posició relativa d’objectes en l’espai o representacions d’aquests utilitzant vocabulari geomètric adequat (paral·lel, perpendicular, oblic, dreta, esquerra, etc.).

10.2. Descripció i interpretació de moviments, amb relació a un mateix o a altres punts de referència utilitzant vocabulari geomètric adequat.

10.3. Interpretació d’itineraris en plànols fent servir suports físics i virtuals.

11. Sentit espacial. Moviments i transformacions

11.1. Identificació de figures transformades mitjançant translacions, girs ampliacions/reduccions i simetries en elements de l’entorn que ens envolta.

11.2. Generació de figures transformades a partir de simetries i translacions d’un patró inicial i predicció del resultat.

12. Sentit espacial. Raonament, modelització i visualització geomètrica.

12.1. Identificació de models geomètrics en la resolució de problemes semblants.

12.2. Aplicació d’estratègies en el càlcul de perímetres de figures planes utilitzant-les en la resolució de problemes de la vida quotidiana.

12.3. Reconeixement de relacions geomètriques en l’art, les ciències i la vida quotidiana.

12.4. Ús de punts de referència per indicar una posició o bé un desplaçament fet en un context conegut.

12.5. Ús de les visualitzacions dels moviments d’un cos per identificar una figura i raonant els resultats obtinguts.

13. Sentit algebraic. Patrons

13.1. Identificació, descripció verbal, representació i predicció raonada de termes a partir de les regularitats en una col·lecció de nombres, figures o imatges.

13.2. Exploració i adquisició d’estratègies per identificar, descriure, completar i estendre seqüències a partir de regularitats en una col·lecció de nombres, figures o imatges.

14. Sentit algebraic. Model matemàtic

14.1. Modelització de situacions de la vida quotidiana de forma pautada usant representacions matemàtiques (gràfiques, taules...).

15. Sentit algebraic. Relacions i funcions

15.1. Utilització de relacions d’igualtat i desigualtat i ús dels signes = i ≠ entre expressions que incloguin operacions i les seves propietats.	

15.2. Expressió de la igualtat com a equivalència entre dos elements i obtenció de dades senzilles desconegudes (representades a través d’un símbol) en qualsevol dels dos elements.

15.3. Representació de la relació major que i menor que, i ús dels signes < i >.

15.4. Identificació del canvi com a resultat d’una acció i de l’acció que pot revertir-la.

16. Sentit algebraic. Pensament computacional

16.1. Comprensió i aplicació d’estratègies quan s’interpreten, modifiquen o creen algorismes senzills de programació per blocs que incorporen: diferenciació entre processos seqüencials i paral·lels; comprensió de les instruccions de bucle i condicionals; comprensió de la gestió de dades amb variables; ús d’operadors lògics i d’esdeveniments.

17. Sentit estocàstic. Inferència: recollir dades per resoldre preguntes

17.1. Reconeixement i formulació de preguntes en situacions properes que es resolen recollint dades.

17.2. Organització i estratègies per a la recollida de dades.

17.3. Presa de decisions a partir de les dades.

18. Sentit estocàstic. Distribució: criteris per organitzar les dades

18.1. Representació gràfica i interpretació de les dades recollides (tenint en compte la classificació de les dades, la durada de la recollida i el context).
	
18.2. Iniciació en la representació de dades amb eines digitals, entre d’altres.

18.3. Interpretació de la freqüència absoluta i la moda de la situació a analitzar.

18.4. Utilització de la lectura i de la interpretació de gràfics estadístics de la vida quotidiana (pictogrames, gràfics de barres, histogrames...).

19. Sentit estocàstic. Predictibilitat i incertesa: atzar i probabilitat

19.1. Discriminació de situacions susceptibles de ser predites per poder saber si un fenomen és impossible, possible o segur.

19.2. Comparació de la probabilitat de dos successos de forma intuïtiva.

20. Sentit socioemocional. Creences, actituds i emocions

20.1. Identificació de les pròpies emocions i de les dels altres en contextos d’aprenentatge de les matemàtiques, fomentant la iniciativa i tolerància en l’alumnat quan s’enfronten a aquestes situacions.

20.2. Foment de l’autonomia i estratègies per a la presa de decisions en situacions de resolució de problemes tant per donar resposta a la situació plantejada com per fer-se altres preguntes i continuar aprenent.

20.3. Valoració de la contribució de les matemàtiques (numeració, geometria, estadística...) als diferents àmbits del coneixement humà des d’una perspectiva de gènere.

21. Sentit socioemocional. Treball en equip, inclusió, respecte i diversitat

21.1. Descoberta i ús de les tècniques cooperatives en el treball en equip en matemàtiques, escolta activa i respecte pel treball dels altres.

21.2. Identificació i rebuig d’actituds discriminatòries mostrant sensibilitat i respecte envers les diferències individuals, també les referents a la diversitat de gènere, presents a l’aula.

Coneixement del medi natural, social i cultural

1. Seleccionar i utilitzar dispositius i recursos digitals de forma responsable i eficient per tal de buscar informació, comunicar-se i treballar col·laborativament i en xarxa i per crear continguts segons les necessitats digitals del context.

1.1 Fer ús, de forma responsable, de diferents fonts digitals per la cerca d'informació, tant en grup com individualment.

1.2 Utilitzar dispositius i recursos digitals per a comunicar-se amb els altres i per donar a conèixer els propis aprenentatges.

1.3 Crear continguts digitals senzills per construir el coneixement segons la necessitat del context.

2. Plantejar-se preguntes sobre el món, aplicant les diferents formes de raonament i mètodes del pensament científic, per interpretar, respondre i predir els fets i fenòmens del medi natural, social i cultural i per prendre decisions i decidir actuacions ètiques i socialment sostenibles.

2.1 Demostrar curiositat, formulant-se preguntes investigables i fer prediccions raonades per conèixer objectes, fets i fenòmens.

2.2 Buscar i seleccionar de forma autònoma informació de diferents fonts digitals i analògiques segures i fiables per emprar-la en les investigacions relacionades amb el coneixement del medi.

2.3 Dissenyar i realitzar experiments senzills, utilitzant diferents tècniques d’indagació, emprant de forma segura instruments i dispositius analògics i digitals, per realitzar observacions, fent mesuraments precisos i registres per respondre la pregunta plantejada.

2.4 Comparar i interpretar la informació, les dades obtingudes en la investigació i les prediccions realitzades per proposar respostes possibles a les qüestions plantejades.

2.5 Presentar els resultats de les investigacions utilitzar diferents tipus de formats, fent ús també,  de dispositius i recursos digitals i amb un llenguatge acurat per explicar els resultats  i el procés de les investigacions realitzades.

3. Resoldre problemes i reptes generant cooperativament, un producte creatiu i innovador a partir de projectes interdisciplinaris, utilitzant diferents formes de raonament com el pensament de disseny i el pensament computacional, per respondre a necessitats concretes.

3.1 Identificar i analitzar necessitats o reptes de l’entorn proper i establir objectius senzills per a la creació de prototips o solucions digitals que les resolgui.

3.2 Proposar possibles solucions que puguin donar resposta a un problema o necessitat d’acord amb diferents formes de raonament, com el pensament de disseny o el pensament computacional, compartint-les a través de descripcions orals, representacions i models i establir cooperativament criteris per avaluar el projecte i la gestió del treball conjunt.

3.3 Elaborar un producte final senzill que doni solució a un repte o necessitat d’acord amb diferents formes de raonament, com el pensament de disseny o el pensament computacional i provant, en equip, els diferents prototips o solucions digitals fent ús de forma segura els dispositius, les eines i els materials adequats.

3.4 Presentar els resultats obtinguts explicant el procés seguit i justificant perquè el prototip o solució digital compleix amb els requisits del projecte.

4. Conèixer i prendre consciència del propi cos, de les emocions i sentiments propis i aliens, a partir de l'adquisició d’hàbits fonamentats en coneixements científics, per aconseguir el benestar físic i emocional i afavorir la convivència.

4.1 Adoptar de forma autònoma, hàbits de vida saludable valorant la importància de la higiene, l’alimentació variada i equilibrada, l’exercici físic i el descans.

4.2 Prendre decisions personals i col·lectives sobre higiene i salut a partir de coneixements i criteris científics, per la prevenció i guariment de malalties en el context proper.

4.3. Mostrar actituds que fomenten el benestar i equilibri emocional i social, identificar les emocions pròpies i alienes, mostrant empatia i establint relacions afectives i saludables.	

5. Analitzar les característiques de diferents elements o sistemes del medi natural, social i cultural, identificant la seva organització i propietats, establint relacions entre aquests, per tal de reconèixer el valor del patrimoni cultural i natural i emprendre accions per a un ús responsable, la seva conservació i millora.

5.1. Identificar les característiques, propietats i l’organització dels elements del medi natural, social i cultural a través de metodologies d'indagació i utilitzant les eines i processos adequats.

5.2 Reconèixer connexions entre diferents elements del medi natural social i cultural comprenent les relacions que s'estableixen i fent prediccions dels possibles efectes.

5.3 Valorar i protegir el patrimoni natural i cultural considerant-lo com bé comú i adoptant conductes respectuoses pel seu gaudiment i proposant accions per la seva conservació i millora.

6. Analitzar críticament les causes i conseqüències de la intervenció humana a l’entorn integrant els vessants social, econòmic, cultural, tecnològic i ambiental definits en els objectius de desenvolupament sostenible, per tal de promoure la capacitat d'afrontar els problemes, aportar solucions i actuar de manera individual i col·laborativa en la seva resolució, posant en pràctica hàbits de vida i de consum responsable i sostenible.

6.1 Identificar i analitzar la intervenció humana en el món, en problemes ecosocials, proposant solucions possibles a escala local.

6.2 Escollir i realitzar accions cooperatives que facilitin afrontar els reptes i desafiaments proposats en els objectius de desenvolupament sostenible de manera crítica i contextualitzada.

6.3 Adquirir hàbits de vida sostenible i conseqüents amb el respecte, la cura i la protecció de les persones i del planeta.

7. Observar, detectar, comprendre i interpretar canvis i continuïtats del medi natural, social i cultural, analitzant relacions de causalitat, simultaneïtat i successió, per explicar i valorar les relacions entre diferents elements i esdeveniments que permeten entendre el present i imaginar futurs possibles.

7.1 Identificar i contextualitzar temporalment, esdeveniments de l’entorn proper per poder interpretar el present com a producte del passat i comprendre la incidència de les decisions actuals en el futur.

7.2 Interpretar canvis i continuïtats del medi establint relacions de causalitat en diferents moments històrics.

7.3 Conèixer els trets de les diferents societats al llarg del temps i el paper que les persones han desenvolupat en la història.

8. Reconèixer, valorar i defensar la diversitat i la igualtat de gènere reflexionant sobre qüestions ètiques i mostrant empatia i respecte, per tal de construir una societat diversa, equitativa i contribuir al benestar individual i col·lectiu i a la consecució dels valors dels drets humans.

8.1. Promoure actituds d’equitat, igualtat de gènere i conductes no sexistes, analitzant i contrastant diferents models en la nostra societat.

8.2. Contribuir al benestar individual i col·lectiu de la societat, amb accions que fomenten l’equitat, la igualtat de gènere i les conductes no sexistes reconeixent models positius al llarg de la història.

8.3. Valorar les manifestacions i la diversitat cultural i relacionar-les amb qui les ha creat des d’una perspectiva de gènere.

9. Participar de la vida social de manera eficaç i constructiva respectant i aprofundint en el desenvolupament dels drets humans i dels infants i de les minories, per tal d’aconseguir una ciutadania activa, responsable i implicada.

9.1 Participar dins de la comunitat escolar i la vida social realitzant activitats, assumint responsabilitats i establint acords de forma dialogada i democràtica, emprant un llenguatge inclusiu i no violent.

9.2 Contribuir al benestar individual i col·lectiu de la societat, analitzant la importància demogràfica, cultural i econòmica de les migracions en l'actualitat, valorant la diversitat i mostrant empatia i respecte per les cultures.

9.3. Prendre decisions responsables com a vianants i usuaris dels mitjans de locomoció, de la importància de la mobilitat sostenible de les persones, coneixent les normes i els senyals de trànsit fent-ne un bon ús.

10. Valorar el funcionament de les administracions públiques, a partir dels principis i els valors que es desprenen de l’ordenament jurídic que regula la nostra convivència, per protegir els drets civils i polítics i generar interaccions respectuoses i equitatives promovent la resolució pacífica i dialogada dels conflictes.

10.1. Conèixer els òrgans de govern de diferents institucions municipals, i valorar els seus mecanismes de funcionament per a la participació ciutadana i democràtica.

10.2 Actuar en defensa dels drets i deures propis i dels altres per promoure la cohesió social i els valors de la cultura de la pau.	

Sabers: Coneixement del medi natural, social i cultural

1. Cultura científica. Iniciació a l’activitat científica.

1.1. Selecció de tècniques d’indagació (observacions, identificació i classificació, formulació de preguntes i prediccions, planificació i realització d’experiments i recerques, cerca de patrons, creació de models, cerca d’informació i de dades, experiments amb control de variables, comunicació dels resultats…) adequades a les necessitats de la investigació.

1.2. Utilització d’instruments i dispositius (analògics i digitals) apropiats per a l’observació i la mesura precises d’acord amb les necessitats de les diferents preguntes, problemes i investigacions.

1.3. Construcció i ús del vocabulari científic relacionat amb les diferents investigacions i temàtiques estudiades.

1.4. Reconeixement dels avenços en el passat i en el present relacionats amb la ciència i la tecnologia que contribueixen a transformar la nostra societat i tot mostrant models des d’una perspectiva de gènere.

1.5. Valoració de l’ús de la ciència i la tecnologia per ajudar a comprendre les causes de les pròpies accions, prendre decisions raonades i executar tasques de forma més eficient.

2. Cultura científica. La vida al nostre planeta.

2.1. Estudi i anàlisi de les característiques dels diferents ecosistemes com espais, on els factors abiòtics i biòtics es mantenen en equilibri per tal d’entendre i prendre bones decisions respecte a l’ús dels recursos naturals del planeta.

2.2. Identificació de les característiques pròpies de les plantes i els animals que permeten la classificació i diferenciació en subgrups relacionats amb la capacitat adaptativa al medi: obtenció d’energia, relació amb l’entorn i perpetuació de l’espècie, i varietats autòctones.

2.3. Comprensió dels aspectes bàsics de les funcions vitals de l’ésser humà des d’una perspectiva integrada: obtenció d’energia, relació amb l’entorn i perpetuació de l’espècie.

2.4. Aplicació de pautes per a una alimentació saludable: menús saludables i equilibrats amb productes de proximitat, importància del cistell de la compra i de l’etiquetatge dels productes alimentaris per conèixer els nutrients i el suport energètic i així prendre decisions raonades.	

2.5. Identificació i ús d’hàbits saludables relacionats amb el benestar emocional i social: estratègies d’identificació i gestió de les pròpies emocions per respectar i acceptar la diversitat present a l’aula i a la societat.

3. Cultura científica. Matèria, forces i energia.
	
3.1. Reconeixement de les diferents fonts i formes de producció de calor, les interaccions amb diferents materials (conductors i aïllants) i la utilització d’instruments de mesura per aplicar aquests coneixements en la prevenció de riscos a la vida quotidiana.

3.2. Identificació i anàlisi de les propietats de l’aigua a partir de l’experimentació per entendre el seu paper vital en el medi i la necessitat de fer-ne un ús responsable.

3.3. Separació, mitjançant diferents mètodes, de mescles heterogènies distingint aquestes de les mescles homogènies i de substàncies pures identificant-les en el medi ambient.

3.4. Anàlisi de les forces de contacte i distància per entendre el seu efecte sobre els objectes, en funció de la seva mida, massa i forma i la interacció entre si.

3.5. Anàlisi de les forces de contacte i distància per entendre el seu efecte sobre els objectes, en funció de la seva mida, massa i forma i la interacció entre si.

4. Tecnologia i digitalització. Digitalització de l’entorn personal d’aprenentatge.

4.1. Selecció i utilització de dispositius i recursos de digitals d’acord amb les necessitats del context educatiu.

4.2. Utilització de les funcionalitats dels dispositius i recursos digitals d’aprenentatge (cerca d’informació, representació del coneixement, creació de continguts digitals…).

4.3. Aplicació guiada d’estratègies de cerca, fent valoració, discriminació, selecció i organització de les informacions més segures i eficients.

4.4. Utilització de les normes bàsiques de seguretat, protecció i privacitat en navegar per Internet i per protegir l’entorn personal d’aprenentatge (contrasenyes segures, identitat digital...).

4.5. Aplicació de les regles bàsiques d’etiqueta digital, cortesia i respecte en establir comunicació digital amb altres persones.

5. Tecnologia i digitalització. Projectes de disseny i pensament computacional.

5.1. Identificació i aplicació de les fases del pensament computacional en reptes simples: descomposició d’un repte en parts més senzilles, reconeixement de patrons i elaboració de seqüències per a la resolució del problema o la creació d’un producte.

5.2. Identificació i aplicació de les fases del projecte de disseny: empatitza, defineix, idea, prototipa i avalua per donar resposta a una necessitat concreta.

5.3. Utilització de materials, d’eines i recursos adequats per a la consecució del projecte.

5.4. Selecció i utilització de materials, objectes, eines i recursos analògics i digitals (plataformes digitals de programació per blocs, robòtica educativa, sensors…) adequats en la consecució del projecte.

5.5. Aplicació de tècniques cooperatives per al treball en equip i estratègies per a la gestió de conflictes i promoció de conductes empàtiques i inclusives també en entorns digitals.	

6. Societats i territoris. Reptes del món actual.

6.1. Relacions entre els diferents elements que componen l’Univers i les seves dinàmiques per interpretar fenòmens físics que afecten la Terra i repercuteixen en la vida diària i l’entorn.

6.2. Representació de l’espai i de la terra en mapes i plànols a diferents escales emprant, entre altres, els recursos digitals. Utilització de diferents tècniques analògiques i digitals i estratègies d’orientació, a partir de l’observació dels elements del medi en la localització espacial.

6.3. Interacció entre la superfície terrestre i els agents externs (aigua, vent, éssers vius…) per entendre com canvien els paisatges en els diferents territoris al llarg del temps i anàlisi de la influència de l’activitat humana.

6.4. Anàlisi i registre de les dades meteorològiques a partir de la representació gràfica i visual i la utilització de les tecnologies de la informació geogràfica per entendre fenòmens i fer prediccions.

6.5. L’organització territorial de Catalunya, Espanya i Europa, estudi de les variables que influeixen en l’ocupació i distribució de la població en l’espai fent representacions gràfiques i cartogràfiques que posin de manifest els principals problemes i reptes demogràfics.

6.6. Comprensió del pas de la supervivència, economia de subsistència, a la sobreproducció, economia de consum global, analitzant les activitats productives, el valor, el control dels diners i mitjans de pagament per tendir a la igualtat social i garantir l’accés universal als recursos com a resposta a les problemàtiques subjacents als objectius de desenvolupament sostenible.

6.7. Identificació dels rols i els estereotips relacionats amb el gènere en diferents contextos com la publicitat, pel·lícules, etc., i fer actuacions per eliminar conductes sexistes i tendir a la igualtat de gènere.

7. Societats i territoris. Lliçons del passat.

7.1. Ubicació i relació de fets i esdeveniments de l’entorn proper en eixos cronològics, digitals i analògics, per entendre el temps històric.

7.2. Classificació i ús de les fonts històriques: orals, escrites i patrimonials, com a via per a l’anàlisi dels canvis i les continuïtats a la localitat al llarg de la història.

7.3. Ús de la investigació i els mètodes de treball científic per a la realització projectes que analitzin fets, esdeveniments de la localitat amb perspectiva històrica, contextualitzant- los a l’època corresponent (prehistòria i edat antiga), de la vida quotidiana de l’entorn.

7.4. Interpretació de les accions de les persones com a subjectes en la història, dels diferents grups socials, relacions, conflictes, creences i condicionants per entendre que el present és el resultat de les accions del passat.

7.5. Coneixement de les expressions culturals i artístiques de l’entorn per comprendre l’època en què va ser creat com a resultat d’una manera d’entendre el món en el seu context temporal.

7.6. Coneixement del patrimoni natural i cultural per valorar-lo i preservar-lo.

8. Societats i territoris. Alfabetització cívica.

8.1. Aplicació de compromisos i normes per a la vida en societat per promoure una ciutadania que busqui una sortida als conflictes de forma pacífica i dialogada.

8.2. Identificació i valoració dels costums, tradicions i manifestacions etnicoculturals de l’entorn, mostrant respecte per la diversitat cultural que conviu entorn de la cohesió social per afavorir la cultura de pau i no-violència.

8.3. Identificació de l’estructura administrativa de l’Estat a partir de l’anàlisi de les principals institucions i entitats de l’entorn local, regional i nacional i els serveis que presten per entendre l’organització social.

8.4. Identificació de les normes de circulació, senyals i marques viàries, per afavorir una mobilitat segura com a vianants i usuaris dels mitjans de transport col·lectius o personals.

9. Societats i territoris. Consciència ecosocial

9.1. Introducció a les causes i conseqüències del canvi climàtic, el seu impacte en els paisatges de la Terra identificant alhora mesures de mitigació relacionades amb l’activitat de les persones.

9.2. Coneixement de com l’activitat humana actua en la transformació i la degradació dels ecosistemes naturals per aportar mesures de conservació i protecció presents i futures.

9.3. Desenvolupament d’actituds de consum responsable dels recursos naturals i de les fonts d’energia, en diverses facetes de la vida.

9.4. Esment i ús dels hàbits de consum responsable, els avantatges dels productes de proximitats i la defensa dels drets com a consumidor.

Educació Artística

1. Descobrir propostes artístiques de diferents cultures, èpoques i estils, mitjançant la percepció i la vivència, per desenvolupar la curiositat, el respecte i el gaudi.

1.1. Reconèixer obres de manifestacions culturals i artístiques de diferents gèneres i estils, èpoques i cultures amb visió de perspectiva de gènere, evidenciant interès, curiositat i gaudi cap a aquestes, a través de la percepció i la vivència.

1.2. Descriure manifestacions culturals i artístiques en diferents contextos a partir de l'exploració de les característiques amb actitud oberta i interès, establint relacions entre elles.

2. Investigar i analitzar diferents manifestacions culturals i artístiques i els seus contextos, emprant diversos canals i mitjans d’accés a la informació, per desenvolupar el pensament propi, la identitat cultural i l'esperit crític.

2.1. Usar estratègies de forma personal i/o col·laborativa per a la cerca de manifestacions culturals i artístiques, a través de canals i mitjans d'accés a la informació.

2.2. Interpretar i compartir múltiples lectures de diferents manifestacions culturals i artístiques que formen part del patrimoni de diversos entorns, analitzant-ne els elements i les tècniques que les caracteritzen, amb actitud d'interès, diàleg i respecte.
			
2.3. Identificar i compartir les sensacions, emocions i evocacions produïdes per diferents manifestacions culturals i artístiques de manera respectuosa i dialogant.

3. Experimentar i crear amb les possibilitats del so, la imatge, el cos i els mitjans digitals i multimodals, mitjançant activitats i experiències que incorporin l’aprenentatge autoregulat per expressar i comunicar coneixements, idees, sentiments i emocions.

3.1. Experimentar algunes possibilitats expressives i comunicatives del cos i de diferents eines d'expressió dels llenguatges artístics, a través de l’aplicació pràctica, amb curiositat, interès i afany de superació.

3.2 Expressar idees, coneixements, sentiments i emocions amb creacions pròpies fent servir aprenentatges dels referents artístics treballats.
			
3.3. Documentar i compartir creacions personals, evidenciant empatia i respecte per les dels altres i acceptant-ne les diferents lectures i interpretacions.

4. Dissenyar, elaborar i difondre creacions culturals i artístiques col·laboratives, assumint diferents rols, posant en valor el procés, per desenvolupar la creativitat, el sentit de pertinença i arribar a un resultat final.

4.1. Col·laborar en el procés de disseny de produccions culturals i creacions artístiques treballant en la consecució d'un resultat final que compleixi uns objectius acordats mitjançant un enfocament coeducatiu basat en la igualtat i la perspectiva de gènere, i en el respecte a la diversitat cultural.

4.2. Participar activament, coneixent i experimentant diferents rols en el procés de creació, usant elements de diferents llenguatges artístics, mostrant interès i respecte.

4.3. Documentar i compartir les experiències creatives, gaudint del resultat final obtingut, descrivint les parts del procés creatiu i els rols establerts, valorant les opinions i sensacions dels altres, mitjançant un enfocament coeducatiu, basat en la igualtat, i el respecte a la diversitat cultural.

Sabers: Educació Artística

1. Educació musical. Percepció i anàlisi.

1.1. Descobriment i descripció de propostes musicals vocals i instrumentals de diferents corrents estètics, procedències i èpoques produïdes per creadores i creadors locals, regionals, nacionals i d’altres llocs a través del gaudi en audicions actives de concerts registrats o en viu.

1.2. Percepció i expressió de les sensacions i sentiments que ens evoquen les audicions i obres treballades.

1.3. Reconeixement de professions vinculades a la creació i interpretació musical amb perspectiva de gènere a les audicions i obres treballades.

1.4. Discriminació auditiva, classificació i representació del so i les seves qualitats a través de diferents grafies durant l’audició i la pràctica musical.

1.5. Discriminació visual i auditiva dels diferents materials sonors, de la veu i dels instruments musicals de les principals famílies i agrupacions per les seves característiques visuals i sonores de la pràctica musical i les audicions treballades.

1.6. Identificació i descripció del caràcter, el compàs i el tempo en audicions en viu o gravades i en les pròpies interpretacions.

1.7. Adquisició d’hàbits de comportament i actitud positiva en la percepció de propostes musicals. El silenci com a element i condició indispensable per mantenir l’atenció durant l’audició i la pràctica musical.

2.  Educació musical. Creació i interpretació

2.1. Experimentació, exploració creativa de les possibilitats sonores i expressives a través de la interpretació i improvisació vocal i corporal en contextos informals i d’aula.

2.2. Experimentació de les qualitats sonores construint diferents tipus d’instruments amb materials de l’entorn.

2.3. Coneixement i aplicació dels diferents conceptes dels llenguatges musicals a la interpretació de propostes sonores, vocals i instrumentals, practicades a l’aula, les representacions i/o els concerts, reconeixent el silenci musical com a element fonamental.

2.4. Ús d’aplicacions digitals d’enregistrament i edició d’àudio i vídeo registrant creacions musicals personals o de grup per expressar idees o emocions o fent-les servir per al descobriment i l’anàlisi d’obres.

2.5. Realització i interpretació d’una creació col·laborativa d’una pràctica musical, identificant i documentant les diferents fases del procés respectant i valorant els diferents rols exercits, el procés i el producte final.

3. Educació plàstica i visual. Percepció i anàlisi.

3.1. Identificació i cerca, a través de diferents canals, d’imatges de diferents entorns associant-les al valor comunicatiu compartint lectures i interpretacions en pràctiques observacionals.

3.2. Reconeixement de professions vinculades a la creació als àmbits de creació plasticoartística amb perspectiva de gènere de les obres treballades.

3.3. Descobriment i descripció de propostes plàstiques i visuals contemporànies i de diferents èpoques, llocs i cultures, a través del gaudiment, en observacions actives en visites o en imatges en diferents suports incorporant la perspectiva de gènere.

3.4. Identificació i gaudi d’espais culturals i artístics participant amb respecte i valoració d’aquests espais en activitats i visites culturals.	

3.5. Identificació i exploració de les possibilitats expressives i comunicatives dels elements configuratius del llenguatge plàstic (punt, línia, color, textura, pla) a partir de l’observació i anàlisi de les manifestacions artístiques treballades.

3.6. Descobriment de materials, instruments, suports i tècniques utilitzats en l’expressió plàstica i visual a partir de l’observació activa de les manifestacions artístiques treballades.

3.7. Adquisició d’hàbits de comportament i actitud positiva en la percepció de propostes artístiques en diferents contextos i espais culturals i artístics.

4. Educació plàstica i visual. Creació i interpretació
	
4.1. Experimentació amb diferents mitjans, suports i materials d’expressió plàstica utilitzant tècniques bidimensionals i tridimensionals i digitals en imatges, dibuixos, pintures, modelatges i construccions i accions performatives pròpies o col·laboratives en les produccions artístiques treballades en diversitat de contextos.

4.2. Planificació, experimentació i documentació de processos creatius, personals o col·laboratius en les produccions artístiques treballades a l’aula, assumint diferents rols per expressar idees, sentiments o emocions identificant i valorant-ne les fases i els resultats finals.

4.3. Utilització de tècniques, materials i recursos informàtics i tecnològics per a la captura, creació, edició, documentació i difusió de produccions plàstiques i visuals personals o de grup en els processos creatius per expressar idees o emocions.

4.4. Ús responsable de bancs d’imatges i sons respectant les llicències d’ús i distribució de continguts generats per altres per a l’estudi o com a material de creacions personals o de grup.

5. Educació audiovisual. Percepció i anàlisi.

5.1. Identificació de propostes audiovisuals de l’entorn descobrint-ne el valor comunicatiu accedint a espais culturals i artístics de l’àmbit audiovisual.

5.2. Reconeixement de professions vinculades a diferents tipus de produccions audiovisuals, amb perspectiva de gènere, de projectes i obres treballades (ràdio, televisió i videojocs multimodals).

5.3. Adquisició de les nocions pròpies de llenguatge audiovisual a través del visionament de propostes icòniques, cinematogràfiques i audiovisuals.

5.4. Adquisició de les nocions sobre estils, gèneres i formats audiovisuals a través del visionament i valoració de creacions audiovisuals de referència.

5.5. Percepció i expressió de les opinions, sensacions i sentiments que ens evoca l’observació activa de les manifestacions audiovisuals treballades compartint-les amb respecte.

5.6. Adquisició d’hàbits de comportament i actitud positiva en la percepció de propostes audiovisuals en diferents contextos i espais culturals i artístics.

6.  Educació audiovisual. Creació i interpretació.
	
6.1. Creació d’històries senzilles amb intenció comunicativa per ser recreades, narrades i enregistrades de forma col·laborativa en format radiofònic o audiovisual, en el context escolar i/o a l’entorn proper.

6.2. Experimentació i maneig d’eines adequades per al registre d’imatge i so, a l’entorn escolar, per narrar, documentar i expressar idees, sentiments o emocions.

6.3. Ús d’estratègies elementals de cerca i filtratge d’imatges i sons.

6.4. Planificació, execució i documentació de processos creatius audiovisuals col·laboratius experimentant diferents gèneres i formats assumint diferents rols per narrar, documentar i expressar idees, sentiments o emocions identificant i valorant-ne les fases i els resultats finals.

6.5. Iniciació a la creació de produccions audiovisuals multimodals en grup o individual amb eines diverses facilitant el reconeixement de les característiques del llenguatge audiovisual multimodal i l’aproximació a les tècniques d’animació.

6.6. Experimentació en la creació, edició i difusió de missatges a través de produccions audiovisuals usant diferents processos i recursos tècnics per comunicar actes o campanyes en què participa el grup.

7. Educació en arts escèniques i performatives. Percepció i anàlisi.

7.1. Descobriment i descripció de manifestacions vinculades a l’expressió corporal i a les arts escèniques de diferents llocs, èpoques i estils, incloses les contemporànies, des d’una perspectiva de gènere, gaudint d’espectacles enregistrats o en viu.

7.2. Percepció i expressió de les sensacions i sentiments que ens evoquen els espectacles i les obres treballades compartint-les amb interès i respecte.

7.3. Reconeixement, amb perspectiva de gènere, de les professions vinculades a les arts escèniques, en les obres i espais treballats.

7.4. Aproximació a diferents gèneres escènics com el teatre, el circ, la dansa, teatre d’objectes, teatre d’ombres, teatre musical, el mim i accions performatives, entre d’altres, assistint a actuacions i visites a diferents espais culturals i artístics del seu context o entorn.

7.5. Identificació d’elements de la representació escènica, de l’estructura dramàtica i de l’escenografia a les obres i espectacles treballats.

7.6. Adquisició d’hàbits de comportament i actitud positiva en la percepció de propostes escèniques en diferents espais culturals i artístics.

8. Educació en arts escèniques i performatives. Creació i interpretació.

8.1. Experimentació i exploració del cos i les seves possibilitats motrius com a mitjà de comunicació, diversió i expressió d’idees, sentiments i emocions mitjançant improvisacions i actuacions individuals i de grup vinculades als diversos gèneres escènics.

8.2. Iniciació en el coneixement de les nocions essencials del llenguatge expressiu i experimentació de les tècniques de les arts escèniques.

8.3. Planificació i experimentació de processos creatius escènics i performatius, personals o col·laboratius, per expressar idees, sentiments o emocions identificant i valorant-ne les fases i els resultats finals.

8.4. Participació activa en processos creatius escènics col·laboratius de diferents gèneres escènics com el teatre, el circ, la dansa, teatre d’objectes, teatre d’ombres, teatre musical, el mim i accions performatives, entre d’altres, assumint amb responsabilitat diferents rols per abordar l’estructura dramàtica, la representació escènica i l’escenografia.

8.5. Identificació i valoració de les capacitats expressives i creatives dels projectes escènics i performatius realitzats, descobrint-los com a forma d’interacció social, recurs expressiu i emotiu i de delit estètic.

Educació Física

1. Resoldre situacions motrius diverses de forma eficaç i creativa, articulant capacitats, habilitats i destreses motrius per a donar resposta a projectes i pràctiques d’activitats físiques de la vida quotidiana.

1.1 Desenvolupar projectes i pràctiques d’activitats físiques variades individuals i col·lectives, establint reptes possibles d’aconseguir, planificant les accions i valorant-ne la consecució tot identificant en què es pot millorar.

1.2 Adoptar decisions eficaces en la pràctica d’activitats físiques individuals, de cooperació, de col·laboració, d’oposició i de col·laboració-oposició amb l’ús d’estratègies conegudes i modificades.

1.3 Emprar capacitats, habilitats i destreses motrius pròpies i apreses de manera eficaç per a resoldre situacions motrius millorant progressivament el control i el domini corporal.

2. Desenvolupar un estil de vida actiu i saludable, incorporant la pràctica habitual d’activitats físiques i altres comportaments beneficiosos per a la salut durant la vida quotidiana per a adquirir hàbits que contribueixin al benestar físic, mental i social.

2.1 Incorporar la pràctica habitual d’activitats físiques en la vida quotidiana, la higiene personal, l’educació postural, l’alimentació saludable, la hidratació i el descans com a comportaments beneficiosos per a la salut valorant-ne la contribució al benestar físic, mental i social.

2.2 Evitar conductes de risc, anticipant els possibles riscos que poden existir en la pràctica d’activitats físiques a l’escola i a la vida quotidiana, aplicant protocols d’actuació bàsics en cas d’accidents o lesions.

3. Prendre part en activitats motrius individuals i col·lectives, de joc i d’expressió i comunicació corporal per a integrar-les en el repertori motriu i afavorir la relació amb els altres. 
	
3.1 Participar activament en els jocs i en activitats col·lectives elaborades d’expressió i comunicació corporal pròpies de l’entorn proper i d’altres llocs del món gaudint de la seva pràctica tot afavorint les relacions interpersonals.

3.2 Practicar jocs i activitats individuals i col·lectives d’expressió i comunicació corporal tot defugint d’assignar-les a un tipus determinat de persones segons el seu gènere identificant i rebutjant comportaments discriminatoris.

3.3 Comunicar vivències, emocions i idees a través de manifestacions expressives elaborades utilitzant els recursos expressius del propi cos.

4. Valorar l’entorn com a espai de pràctica d’activitats físiques i d’ocupació del temps de lleure, utilitzant-lo de manera respectuosa i responsable per a participar de la seva conservació i millora. 

4.1 Practicar activitats físiques variades vinculades al barri, al poble o a la ciutat o al medi natural com una forma d’enriquir les tipologies d’activitats físiques que es donen en contextos de pràctica motriu a l’escola i d’ocupar el temps de lleure.

4.2 Valorar l’entorn com a espai de pràctica d’activitats físiques saludables i satisfactòries en el temps de lleure, contribuint a la seva conservació utilitzant els espais, els materials i les instal·lacions de manera respectuosa i responsable.

5. Mostrar comportaments i actituds empàtiques i inclusives en la pràctica d’activitats físiques, emprant habilitats socials i processos d’autoregulació per a fomentar la convivència.

5.1 Participar en activitats físiques reconeixent les emocions i els sentiments propis i de les altres persones, autoregulant el propi comportament i les emocions negatives que hi puguin aparèixer fomentant la convivència.

5.2 Respectar les normes consensuades de funcionament de la classe, les regles de les activitats practicades, els espais i els materials emprats en els contextos de pràctica motriu a l’escola.
			
5.3 Valorar les diferències individuals de tothom en la pràctica d’activitats físiques com un enriquiment personal i col·lectiu.
			
5.4 Desenvolupar habilitats socials a través de la participació en contextos de pràctica motriu a l’escola, utilitzant estratègies de resolució de conflictes.
			
5.5 Rebutjar qualsevol tipus d’actuacions contràries a la convivència en la pràctica d’activitats físiques.

Sabers: Educació Física

1. Resolució de problemes en situacions motrius. Resolució de reptes i projectes motrius.

1.1. Vivència de pràctiques d’activitats físiques múltiples i variades a l’escola i a l’entorn.

1.2. Acceptació dels límits i de les possibilitats del propi cos en la realització d’activitats físiques.

1.3. Planificació i autoregulació durant el procés de projectes d’activitats físiques senzilles.

1.4. Identificació prèvia de les possibles dificultats i dels encerts i de les errades comesos en l’execució d’activitats motrius.

1.5. Reconeixement de les activitats físiques que es poden completar amb èxit en funció dels condicionaments fisiològics i biològics propis, si n’hi ha, en la pràctica d’activitats físiques.

1.6. Consciència de la necessitat de regular la intensitat de l’esforç en l’execució d’activitats físiques, associant el ritme cardíac i respiratori a la intensitat de l’activitat.

1.7. Adequació de les accions pròpies a les capacitats i limitacions personals i a l’objectiu, la lògica interna, l’espai, el temps, el material, les normes i els participants de les situacions motrius plantejades.

1.8. Coordinació d’accions amb les altres persones en situacions de pràctica d’activitats físiques col·laboratives i cooperatives.

1.9. Modificació d’estratègies de resolució de situacions motrius conegudes ja plantejades o practicades anteriorment.

2. Resolució de problemes en situacions motrius. Esquema corporal.

2.1. Coneixement dels principals músculs, ossos i articulacions del cos de manera vivenciada.

2.2. Aplicació del to muscular, la relaxació i la respiració del propi cos en situacions de repòs i en moviment millorant progressivament el control i el domini corporal.

2.3. Adequació de les postures i moviments corporals a les diferents necessitats de les situacions motrius plantejades.

2.4. Consolidació de la lateralitat predominant en un mateix, introducció dels segments corporals no dominants a través de tasques que impliquin la utilització del segment corporal dominant i no dominant i projecció de la lateralitat referida a les altres persones, els objectes i l’espai.

2.5. Utilització de l’equilibri estàtic i dinàmic en diverses situacions motrius senzilles que impliquin variacions en els diferents elements que hi intervenen: base de sustentació, superfície de contacte, centre de gravetat del cos, receptors sensorials implicats, control d’objectes i combinació amb altres persones.

2.6. Estructuració del propi cos en relació amb l’espai i el temps en situacions motrius senzilles.

3. Resolució de problemes en situacions motrius. Habilitats motrius.

3.1. Execució de desplaçaments, salts, girs, maneig i control d’objectes en situacions motrius diverses millorant progressivament l’eficàcia, el control i el domini corporal.

3.2. Utilització de les capacitats físiques de forma genèrica i jugada a través d’activitats d’intensitat entre moderada i elevada orientades a la millora de l’autoconeixement.

3.3. Realització d’alguns exercicis d’escalfament i d’estiraments adequats segons una pauta donada en el cas d’activitats físiques d’intensitat entre moderada i elevada.

4. Vida activa i saludable. Hàbits saludables.

4.1. Reconeixement dels efectes físics i mentals beneficiosos que la pràctica habitual d’activitats físiques i un estil de vida actiu tenen per a la salut en la vida quotidiana.

4.2. Aplicació d’hàbits higiènics de manera regular en la pràctica d’activitats físiques i en la vida quotidiana.

4.3. Valoració de la importància de fer servir un equipament que permeti dur a terme pràctiques d’activitats físiques d’una manera adequada.

4.4. Utilització de postures adequades en accions motrius habituals i en situacions quotidianes.

4.5. Coneixement dels beneficis per a la salut d’una dieta alimentària equilibrada, adequada i variada.

4.6. Coneixement dels beneficis d’una correcta hidratació en la pràctica d’activitats físiques i en la vida quotidiana.

4.7. Valoració de la importància de les hores necessàries de descans diari per compensar i recuperar-se de l’esforç físic i mental d’acord amb les necessitats pròpies de l’edat.

5. Vida activa i saludable. Mesures de seguretat i primers auxilis.

5.1. Respecte vers les mesures bàsiques de seguretat d’un mateix i de les altres persones, anticipant els possibles riscos en la pràctica d’activitats físiques.

5.2. Col·laboració en l’organització i manteniment dels espais i materials segurs usats en la pràctica d’activitats físiques.

5.3. Aplicació de protocols d’actuació bàsics en cas d’accidents o lesions simulats o reals en la pràctica d’activitats físiques a l’escola i a la vida quotidiana.

6. Activitats motrius lúdiques, culturals i expressives. Joc.
			
6.1. Valoració del joc com a mitjà de relació amb les altres persones i de divertiment a través de la pràctica de jocs elaborats.

6.2. Participació en els jocs practicats a l’escola ajustant la pròpia actuació pel que fa a aspectes motrius i de relació amb els companys.

6.3. Participació en el desenvolupament de jocs col·laboratius i cooperatius, mostrant una actitud d’acceptació vers els companys.

6.4. Participació en jocs tradicionals, populars i d’altres parts del món com a activitat de reconeixement a les diferents cultures.

6.5. Comprensió i respecte vers les normes i valoració de les persones que participen en els jocs que es practiquen a l’escola.

6.6. Coneixement del fet que les pràctiques de les diferents activitats físiques, jocs i esports no estan associades a un gènere determinat a través de la participació en activitats motrius.

6.7. Coneixement de dones esportistes referents en la societat actual i del passat valorant els mèrits que les han convertit en referent.

6.8. Participació en tot tipus de jocs i activitats d’expressió i comunicació corporal identificant i rebutjant comportaments discriminatoris.

7. Activitats motrius lúdiques, culturals i expressives. Expressió i comunicació corporal.

7.1. Utilització del cos i el moviment com a instruments d’expressió i comunicació en situacions motrius variades.

7.2. Utilització d’objectes i materials com a instruments d’expressió i comunicació en situacions motrius variades.

7.3. Comunicació d’emocions, idees, personatges, situacions, històries reals o imaginàries utilitzant el cos, el gest i el moviment de manera contextualitzada en situacions motrius variades.

7.4. Sincronització del moviment i l’expressió amb pulsacions i estructures rítmiques i musicals o estímuls visuals, plàstics, verbals o d’altre tipus en situacions motrius variades.

7.5. Participació en activitats col·lectives d’expressió i comunicació corporal que es proposen a l’escola coordinant-se amb les persones del grup.

7.6. Elaboració de balls, danses i coreografies senzilles de l’entorn proper o d’altres llocs del món.

8. Interacció amb l’entorn en el temps de lleure. Temps de lleure saludable.
		
8.1. Participació en la planificació de les pràctiques d’activitats físiques programades que es realitzen fora de l’escola.

8.2. Descripció de les activitats físiques que l’alumnat faci durant el temps de lleure amb la intenció que tothom en conegui de noves.				

8.3. Identificació d’algunes de les entitats de l’entorn més proper que fan pràctiques d’activitats físiques saludables en què predomina el joc net i el respecte per l’entorn.

8.4. Identificació del temps de lleure com a espai per a la pràctica d’activitats físiques saludables i satisfactòries i respectuoses i responsables amb l’entorn.
	
8.5. Coneixement d’algunes pràctiques d’activitats físiques que es poden dur a terme al barri, al poble o a la ciutat o al medi natural i de les mesures que es poden prendre per no malmetre l’entorn.

8.6. Construcció de materials funcionals i segurs que puguin ser utilitzats en la pràctica d’activitats físiques.

9. Autoregulació emocional i interacció social en situacions motrius. Gestió emocional.
			
9.1. Identificació de la pràctica d’activitats físiques com una manera saludable de conèixer- se a un mateix i a les altres persones.

9.2. Reconeixement de sentiments i emocions pròpies i de les altres persones com a resultat de la participació en activitats físiques autoregulant el propi comportament.

9.3. Ús de l’escolta activa i d’estratègies de resolució de conflictes en situacions motrius col·lectives.

10. Autoregulació emocional i interacció social en situacions motrius. Habilitats socials.
	
10.1. Elaboració de les normes de funcionament del grup en la pràctica d’activitats físiques i compromís d’aplicar-les.

10.2. Respecte per les normes dels jocs col·lectius en què es participa, contribuint a la seva elaboració.

10.3. Acceptació de la pròpia imatge corporal i de la realitat corporal de les altres persones.

10.4. Col·laboració amb tothom en la pràctica d’activitats físiques diverses, mostrant empatia per tothom amb independència de les seves característiques personals.
		
10.5. Desenvolupament d’habilitats socials d’acollida, inclusió, ajuda, cooperació i estratègies de resolució de conflictes a través de la participació en activitats físiques.

10.6. Acceptació de les idees, les opinions i els sentiments de les altres persones que puguin sorgir en la pràctica d’activitats físiques i expressió de les pròpies.

10.7. Rebuig a qualsevol tipus d’actuacions discriminatòries i de violència en la pràctica d’activitats físiques a l’escola.

Educació en valors cívics i ètics

1. Identificar aspectes vinculats a la pròpia identitat i a les qüestions ètiques relatives a un mateix, en el seu entorn proper, buscant la informació a l’abast i interpretant-la de forma reflexiva i crítica per promoure l’autoconeixement i el desenvolupament de l’autonomia moral.	

2. Actuar i interactuar atenent a normes i valors cívics i ètics, reflexionant sobre la seva importància per a la vida individual i col·lectiva, per aplicar-los de manera efectiva i argumentada en diferents contextos i amb la finalitat de promoure una convivència pacífica, respectuosa, democràtica i justa.

3. Interpretar les relacions sistèmiques entre l’individu, la societat i la natura, així com la importància de l’acció local i les seves conseqüències en l’entorn proper, per desenvolupar un paper actiu i conseqüent amb el respecte, la cura i la protecció de les persones i del planeta.

4. Desenvolupar l’autoestima i l’estima de l’entorn, a partir de la identificació, expressió i gestió de les emocions i sentiments propis i reconeixent i valorant els dels altres, amb la finalitat d’assolir una actitud empàtica i respectuosa envers un mateix, els altres i la natura.
COMPETÈNCIES TRANSVERSALS

Competències Ciutadana (CC)

CC1. Identificar els fets històrics i socials més rellevants relatius a la seva pròpia identitat i cultura, reflexionar sobre les normes de convivència i aplicar-les de manera constructiva, dialogant i inclusiva en qualsevol context.

1.1. Registrar canvis importants que s’han produït en l’àmbit personal, familiar, a l’escola o al barri que han influït en la construcció de la pròpia identitat.

1.2. Mostrar una actitud respectuosa i inclusiva cap a la diversitat cultural, comprenent i valorant positivament els elements que configuren la pròpia identitat i la dels altres.

1.3. Aplicar les habilitats socials que contribueixen a establir relacions de convivència a l’aula, al centre i a l’entorn proper.

CC2. Participar en activitats comunitàries, en la presa de decisions i la resolució dels conflictes de forma dialogada i respectuosa amb els procediments democràtics en el marc de la Unió Europea, de l’ordenament jurídic de l’Estat espanyol i Catalunya, dels drets humans i de l’infant, i del valor de la diversitat i l’assoliment de la igualtat de gènere, la cohesió social i els objectius de desenvolupament sostenible.			

2.1. Analitzar les funcions bàsiques dels òrgans de govern de la comunitat autònoma, de l’Estat espanyol i de la Unió Europea, avaluant el seu impacte en la gestió eficient dels serveis públics i el seu benefici per a la ciutadania.

2.2. Participar activament en la comunitat escolar, la vida social i l’entorn assumint responsabilitats, establint acords i presentant propostes de millora de la vida al centre, des de l’exercici dels principis democràtics, que emanen dels drets humans i els drets dels infants i de les minories.

CC3. Reflexionar i dialogar sobre valors i problemes ètics d’actualitat, comprenent la necessitat de respectar diferents cultures i creences, cuidar l’entorn, rebutjar prejudicis i estereotips, i oposar-se a qualsevol forma de discriminació i violència —incloent-hi la violència masclista, LGTBI-fòbica, racista o capacitista— o fonamentalisme ideològic.
	
3.1. Identificar situacions o comportaments d’equitat, d’igualtat de gènere i de conductes no sexistes reconeixent referents diversos, en l’entorn pròxim. 

3.3. Desenvolupar els valors de la integració europea a través del coneixement dels processos geogràfics, històrics i culturals que han configurat la societat actual, valorant la diversitat cultural i mostrant empatia i respecte per les minories, per contribuir al benestar individual i col·lectiu.

CC4. Identificar les relacions sistèmiques entre les accions humanes i l’entorn i iniciar-se en l’adopció d’hàbits de vida sostenibles, per contribuir a la conservació de la biodiversitat des d’una perspectiva tant local com global.
		
4.1. Fer prediccions dels possibles efectes de la intervenció humana sobre els elements del medi natural social i cultural, involucrant-se en la seva resolució.

4.2. Participar en la construcció de models de convivència i d’organització social sostenibles en el temps basats en la cooperació, la cura i la protecció de l’entorn i el respecte a les persones.

4.3. Proposar accions de conservació, protecció i millora del patrimoni natural i cultural.

Competència Emprenedora (CE)

CE1. Reconèixer necessitats i reptes a afrontar i elaborar idees originals utilitzant destreses creatives i prenent consciència de les conseqüències i efectes que les idees puguin provocar en l’entorn per proposar solucions valuoses que responguin a les necessitats detectades.

1.1. Analitzar de manera crítica les necessitats o reptes de l’entorn proper de forma dialògica i participativa.

1.2. Elaborar solucions creatives i originals, saber-les argumentar i generar-ne de noves a partir del diàleg i fent ús de tècniques creatives.

1.3. Escollir una idea que doni resposta al repte, tenint-ne en compte els punts forts i els punts febles, dialogant i reflexionant sobre les seves possibles conseqüències en l’entorn i valorant-ne la viabilitat.

CE2. Identificar fortaleses i debilitats pròpies mitjançant estratègies d’autoconeixement i iniciar-se en el coneixement d’elements econòmics i financers bàsics aplicant-los a situacions i problemes de la vida quotidiana per detectar aquells recursos que puguin posar idees originals i valuoses en acció.
		
2.1. Reconèixer les pròpies fortaleses i treballar les debilitats afrontant els reptes personals i socials amb esperit de superació.

2.2. Identificar, en l’entorn, solucions a reptes similars i recursos materials i humans que puguin ajudar a desenvolupar la idea pròpia.

2.3. Detallar la idea cooperativament tenint present la seva viabilitat i identificant els recursos materials i humans.

CE3. Crear idees i solucions originals, planificar tasques i cooperar amb altres i en equip, valorant el procés realitzat i el resultat obtingut, per dur a terme una iniciativa emprenedora, considerant l’experiència com una oportunitat per aprendre.		

3.1. Concretar els passos que s’han de seguir per desenvolupar la idea triada, com i quan es farà cada tasca i com es repartiran els responsabilitats.

3.2. Executar el projecte emprenedor planificat, prenent decisions col·lectivament i mostrant el resultat obtingut.

3.3. Exposar formalment el projecte emprenedor per tal d’autoavaluar i coavaluar el treball realitzat, aportant propostes de millora.			

Competència digital (CD)

CD1. Fer cerques guiades a Internet i usar estratègies senzilles per al tractament digital de la informació (paraules clau, selecció d’informació rellevant, organització de dades, etc.) amb una actitud crítica sobre els continguts que s’obtenen.

1.1. Utilitzar de forma autònoma cercadors genèrics fent ús d’opcions i d’estratègies senzilles en relació amb el repte plantejat.

1.2. Verificar, de manera guiada, la validesa (font digital, autoria, data d’actualització, etc.) i la fiabilitat de la informació en relació amb el repte plantejat.

1.3. Organitzar i emmagatzemar, de manera guiada, la informació trobada amb recursos digitals, amb una actitud crítica sobre els continguts que s’obtenen.

1.4. Recuperar, de manera guiada, la informació emmagatzemada necessària per donar resposta al repte plantejat.

CD2. Crear, integrar i reelaborar continguts digitals en diferents formats (text, taula, imatge, àudio, vídeo, programa informàtic, etc.) mitjançant l’ús de diferents eines digitals per expressar idees, sentiments i coneixements, respectant la propietat intel·lectual i els drets d’autor dels continguts que es reutilitzen.

2.1. Seleccionar el format (text, taula, imatge, àudio, vídeo, esquemes i mapes conceptuals) més adient de les produccions digitals que es desenvoluparan en activitats pròpies del context escolar.

2.2. Crear i editar produccions digitals senzilles de manera autònoma en activitats pròpies del context escolar.

2.3. Citar l’autoria en l’elaboració de produccions, tant si són de creació pròpia com d’altres persones.			

CD3. Participar en activitats o projectes escolars mitjançant l’ús d’eines o plataformes virtuals que permetin construir nou coneixement, comunicar-se, treballar col·laborativament, compartir dades i continguts en entorns digitals restringits i supervisats de manera segura i amb una actitud oberta i responsable davant el seu ús.

3.1. Comunicar-se a través del correu electrònic amb els companys i companyes de classe i amb els i les docents utilitzant-ne les funcions avançades (signatura automàtica, organització de missatges, programació d’enviaments, etc.).

3.2. Realitzar productes digitals de manera col·laborativa, tant per a creacions digitals com per a l’organització del treball en grup.

3.3. Fer servir els entorns virtuals d’aprenentatge per interactuar amb els companys i companyes i els i les docents a través de fòrums, amb respecte i correcció.			
CD4. Conèixer els riscos i adoptar, amb l’orientació del o de la docent, mesures preventives en l’ús de les tecnologies digitals per protegir els dispositius, les dades personals, la salut i el medi ambient, i iniciar-se en l’adopció d’hàbits d’ús crític, segur, saludable i sostenible d’aquestes tecnologies.

4.1. Adoptar mesures de seguretat dels comptes i dispositius en entorns personals i educatius, a partir d’accions senzilles (generant contrasenyes segures i privades, mantenint actualitzat el programari, tancant les sessions, no cedint dades sensibles, etc.).

4.4. Evitar els riscos físics, de manera autònoma, mantenint una postura saludable a partir de criteris ergonòmics en l’ús de tecnologies.

4.5. Evitar els riscos emocionals, prevenint conductes addictives i d’assetjament de manera guiada, en l’ús de tecnologies.

4.6. Utilitzar, de manera autònoma, els recursos del centre i els recursos personals amb eficiència i sostenibilitat (impressions, optimització de l’espai virtual, malbaratament energètic, etc.).

CD5. Iniciar-se en el desenvolupament de solucions digitals senzilles i sostenibles (reutilització de materials tecnològics, programació informàtica per blocs, robòtica educativa, etc.) per resoldre problemes concrets o reptes proposats de manera creativa i sol·licitar ajuda en cas necessari.

5.1. Desenvolupar algorismes senzills amb programació per blocs per resoldre de manera creativa un problema concret.

5.2. Dissenyar i implementar construccions i estructures senzilles per resoldre reptes proposats a través de la robòtica.

5.3. Reutilitzar materials en el desenvolupament de les solucions a reptes proposats, valorant el seu impacte econòmic i en la sostenibilitat.			

Competència personal, social i d'aprendre a aprendre (CPSAA)

CPSAA 1. Conèixer les pròpies emocions, idees i comportaments personals i emprar estratègies per gestionarlos en situacions de tensió o conflicte, adaptant-se als canvis i harmonitzant-los per assolir els seus objectius.

1.1. Regular les emocions i els sentiments en diferents situacions d’interacció social.

1.2. Emprar, de manera autònoma, estratègies per a la gestió de les emocions, les idees i els comportaments, valorant-ne tant l’eficàcia com les conseqüències en situacions del context educatiu.

CPSAA 2. Conèixer els riscos més rellevants per a la salut i començar a adoptar hàbits saludables per al seu benestar físic i mental.

2.1. Aplicar propostes raonades de millora d’hàbits personals i col·lectius de vida saludable en situacions del context educatiu, valorant la importància del benestar físic i emocional.

2.2. Mostrar criteri per defensar el valor de les activitats o hàbits de l’entorn més proper que promouen la salut física, emocional i mental enfront de les que la poden perjudicar, valorant els efectes que poden tenir a curt i llarg termini.

CPSAA 3. Reconèixer i respectar les emocions i experiències dels altres, participar activament en el treball en grup, assumir les responsabilitats individuals assignades i utilitzar estratègies cooperatives dirigides a la consecució d’objectius compartit.

3.1. Mostrar una actitud empàtica i respectuosa envers les emocions i les experiències dels altres, aplicant estratègies d’escolta activa i de gestió conversacional i utilitzant un llenguatge positiu.

3.2. Aplicar estratègies de treball cooperatiu, acceptant les responsabilitats dels diferents rols i reconeixent la diversitat i el valor de les aportacions de les altres persones.

CPSAA 4. Reconèixer el valor de l’esforç i la dedicació personal per a la millora de l’aprenentatge i adoptar posicions crítiques quan es produeixen processos de reflexió guiats.

4.1. Descriure les pròpies fortaleses i els aspectes que estan en procés de millora en diferents situacions del context escolar centrat en el fer no en el ser.

4.2. Enfrontar-se autònomament als reptes d’aprenentatge en les situacions d’aula amb perseverança, esforç i responsabilitat demanant ajuda, si cal, després de cercar diverses solucions.

4.3. Iniciar-se en l’ús d’algunes estratègies del pensament crític qüestionant posicions, idees, decisions, opinions... en moments d’aula amb una actitud oberta, de diàleg i de respecte.

4.4. Identificar, amb suport del o de la docent, les informacions falses de les fonts utilitzades en les tasques i els treballs de recerca d’aula i en les relacions personals.

CPSAA 5. Planificar objectius a curt termini, utilitzar estratègies d’aprenentatge autoregulat i participar en processos d’autoavaluació i coavaluació, reconeixent les limitacions i sabent buscar ajuda en el procés de construcció de coneixement.

5.1. Explicar, a través de diferents mitjans i amb suport si escau, els objectius d’aprenentatge i el camí a recórrer per assolir-los.

5.2. Planificar accions amb bastides per enfrontar-se als reptes d’aprenentatge proposats fent servir processos de metacognició.

5.3. Seleccionar i aplicar, amb acompanyament, estratègies d’aprenentatge que millorin la comprensió i els aprenentatges a fer en contextos educatius.

5.4. Fer servir, amb suport si escau, instruments i estratègies d’autoavaluació i coavaluació, en processos d’autoregulació de l’aprenentatge.